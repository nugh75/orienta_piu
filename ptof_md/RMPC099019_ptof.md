# Contenuto PTOF: RMPC099019_PTOF.pdf

## Pagina 1


## Istituto Di Istruzione Superiore


## Via Gramsci


## Piano Per L’Inclusione


---

## Pagina 2

Il Piano Annuale per l’Inclusione è il documento in cui sono individuati, con riferimento a ciascuna
istituzione scolastica, i soggetti, le risorse, le metodologie e le attività, educative e didattiche,
organizzate e finalizzate al raggiungimento degli obiettivi fondamentali dell’inclusione:
conseguimento del massimo livello possibile di apprendimento e di partecipazione alla vita sociale e
comunitaria, sia a scuola sia nell’extrascuola , date le caratteristiche e le potenzialità di ciascuna
persona. Il documento non fornisce soltanto una rappresentazione della situazione scolastica in un
dato momento (punti di forza e di debolezza) ma individua pure orizzonti di cambiamento e, quindi,
di progressivo miglioramento dei risultati d’inclusione raggiunti in coerenza con le linee
programmatiche stabilite nel Piano Triennale dell’Offerta Formativa (PTOF) di cui fa integralmente
parte come affermato anche nel recente D. Lgs 66/2017 all’articolo 8. L’obiettivo fondamentale del
processo inclusivo è la costruzione di  una comunità educativa volta al successo formativo per tutti e
per ciascuno attraverso un processo che vede al centro dell’azione didattico educativa le studentesse
e gli studenti all’interno di contesti relazionali formali, non formali e informali.  Il perseguimento di
queste mete educative generali è realizzato mediante la pianificazione, la progettazione, la
programmazione, la realizzazione e il controllo di azioni realmente inclusive orientate a favorire
molteplici esperienze formative personalizzate mirate all’acquisizione delle seguenti competenze :
• competenze di base  differenziate in assi culturali (Asse dei linguaggi, asse matematico, asse
scientifico – tecnologico,  asse storico sociale);
• competenze chiave di cittadinanza (imparare a imparare, progettare, comunicare, collaborare e
partecipare, agire in modo autonomo e responsabile, risolvere problemi, individuare collegamenti e
relazioni, acquisire e interpretare l’informazione);
• competenze chiave per l’apprendimento permanente individuate in ambito dell’Unione europea
(comunicazione, competenza matematica, scientifica e tecnologica, digitale, imparare a imparare,
competenze sociali e civiche, spirito d’iniziativa e imprenditorialità, consapevolezza ed espressione
culturale);
• competenze che definiscono il profilo educativo, culturale e professionale in uscita proprio del
corso di studi intrapreso  che nel nostro Istituto sono relative agli indirizzi di studio realizzati nel
Liceo , nell’Istituto Tecnico , negli Istituti Professionali.
Il perseguimento di obiettivi educativi e didattici generali e specifici , mediante la realizzazione di
attività formative, non può prescindere dalla reale acquisizione, da parte di ciascun allievo e per livelli
differenti, di apprendimenti significativi raggiunti attraverso l’integrazione di nuove  conoscenze
rispetto a quelle già interiorizzate; tutto ciò  allo scopo di riorganizzare  un cambiamento, quantitativo
e qualitativo, delle  strutture cognitive. Con riferimento agli studenti con Bisogni Educativi Speciali
(BES) l’ottimizzazione dei risultati di apprendimento significativo avviene attraverso la costruzione
di appositi documenti di programmazione:
• Piani Educativi Individualizzati (PEI), per gli alunni con disabilità certificata ai sensi della L.
104/1992 (disabilità intellettiva, motoria, sensoriale, pluridisabilità, disturbi neuropsichiatrici);
• Piani Didattici Personalizzati (PDP) per gli studenti con Disturbi Specifici dell’Apprendimento
(DSA: dislessia evolutiva, disortografia, disgrafia, discalculia) e altri BES (alunni di cittadinanza non
italiana di recente immigrazione, studenti che vivono condizioni di problematicità psicologica,
comportamentale, relazionale  , socio culturale e linguistica, allievi con procedura diagnostica in
corso).
●
Piano Formativo Personalizzato : per  gli alunni che svolgono attività sportiva a livello
agonistico i  rispettivi CDC elaborano tale documento  per alleggerire gli alunni dal carico di lavoro
e organizzare modi e tempi di studio favorendo  il loro successo formativo .
A tale fine il quadro normativo previsto dalla Legge 104/1992, dalla Legge 170/2010 e dalla Direttiva
Ministeriale del 27 Dicembre del 2012 a cui fa seguito la Circolare n. 8 del 6 Marzo del 2013 indicano
procedure e strumenti  che devono essere predisposti collegialmente. I documenti della
programmazione individualizzata e personalizzata rappresentano l’ordinamento logico  e cronologico
delle attività educative e didattiche, degli obiettivi, delle metodologie, dei materiali, delle procedure
di verifica e valutazione  in relazione alle caratteristiche dello studente. Il D. Lgs 66 del 2017 ha

---

## Pagina 3

previsto un nuovo iter procedurale ed una documentazione che sostituisce la diagnosi funzionale così
come prevista dalla Legge 104/92 per dare spazio al Profilo di funzionamento, che comprende sia la
diagnosi funzionale che il profilo dinamico Funzionale, redatto dalla commissione multidisciplinare
in collaborazione con la famiglia e i docenti ,  aggiornato ad ogni passaggio di grado di istruzione. E’
il documento propedeutico per la formulazione del PEI ( piano didattico individualizzato) e del
Progetto individuale. Il Progetto Individuale, redatto dall’Ente locale su richiesta e con la
collaborazione dei genitori o delle figure che esercitano la responsabilità genitoriale e della scuola
parte proprio dal profilo di Funzionamento. Punto di partenza di ogni progetto formativo è l’analisi
approfondita delle dimensioni costitutive della persona (fisica – corporea, cognitiva, affettivo –
relazionale, spirituale)  secondo il modello antropologico bio-psico-sociale dell’ICF-CY (OMS,
Classificazione internazionale del funzionamento, della salute e della disabilità); tale diagnosi
permette una lettura del funzionamento  quale risultante dell’interazione tra fattori biologici, funzioni
e struttura del corpo, competenze personali e partecipazione sociale, fattori di contesto ambientale e
personale che mediano il funzionamento facilitandolo o ostacolandolo. Sulla base del profilo delle
caratteristiche personali dello studente (punti di forza e di debolezza, risorse e limiti, abilità e
difficoltà, livelli di partenza per ciascuna disciplina), tenendo conto dei punti di forza e delle abilità
e impiegando materiali e metodologie coerenti con le necessità dell’allievo, si sviluppano attività
finalizzate al conseguimento di obiettivi di apprendimento significativo con livelli di difficoltà
gradualmente crescenti. Inoltre, i progetti formativi e didattici individualizzati e personalizzati
dovranno proiettare lo studente nella dimensione di vita adulta (extrascolastica) configurando un vero
e proprio progetto di vita. Questa prospettiva introduce il tema della partecipazione che rappresenta
il secondo obiettivo fondamentale dell’inclusione. Il paradigma dell’inclusione si basa sulla
valorizzazione delle abilità individuali considerate come risorse, come occasione di confronto e di
incontro e sulla rimozione degli ostacoli relazionali e sociali, che impediscono o rendono difficoltose
il processo formativo.
L’inclusione scolastica può contribuire a determinare le dimensioni più ampie dell’inclusione
lavorativa e sociale. A tal fine le azioni specifiche che il nostro istituto mette in atto orientate a
coltivare anche la dimensione extrascolastica della vita dello studente sono le attività di “PCTO”
grazie alle quali l’alunno mette in pratica le conoscenze acquisite trasferendole in contesti diversi da
quello scolastico.
Altro intervento che favorisce l’inclusione è rappresentato dalla cura dell'orientamento in ingresso ed
in uscita. Particolare attenzione è riservata al coordinamento delle azioni a livello di singolo consiglio
di classe che attraverso la programmazione armonizza i percorsi, coordina e si confronta su
problematiche emergenti e previene situazioni critiche. Le riunioni garantiscono il confronto in logica
unitaria e sono strumento per assicurare la finalizzazione ed il monitoraggio costante della
programmazione alla luce degli obiettivi individuati come prioritari nel PTOF.

---

## Pagina 4

Scuola: IIS VIA GRAMSCI VALMONTONE
a.s.   2021/2022
Sede di Valmontone : Istituto tecnico
●
indirizzo AFM (curvatura sportiva )
●
Indirizzo turistico
●
Indirizzo grafico
Sede di Colleferro: Istituto professionale
●
MAT (manutenzione e assistenza tecnica )
Sede di Segni :
●
Liceo delle scienze umane
Piano Annuale per l’Inclusione
Parte I – analisi dei punti di forza e di criticità 2020-2021
A.
Rilevazione dei BES presenti   ( indicare il disagio
prevalente )  :
n°
1.
disabilità certificate (Legge 104/92 art. 3, commi 1 e 3)
⮚
Minorati vista
⮚
Minorati udito
2
⮚
Psicofisici
31
⮚
Altro
2.
disturbi evolutivi specifici
⮚
DSA
71
⮚

## Adhd/Dop

⮚
Borderline cognitivo
⮚
Altro
3.
svantaggio
⮚
Socio-economico
⮚
Linguistico-culturale
2
⮚
Disagio comportamentale/relazionale
9
⮚
Altro
Totali
115
15,02 % su popolazione scolastica
N° PEI redatti dai GLHO
32
N° di PDP redatti dai Consigli di classe in presenza di certificazione sanitaria
71
N° di PDP redatti dai Consigli di classe in assenza di certificazione sanitaria
22
B.
Risorse professionali specifiche
Prevalentemente utilizzate in…
Sì / No
Insegnanti di sostegno
25
Attività individualizzate e di
piccolo gruppo
Sì
Attività laboratoriali integrate
(classi aperte, laboratori protetti,
ecc.)
Sì
AEC
8
Attività individualizzate e di
piccolo gruppo
Sì

---

## Pagina 5

Attività laboratoriali integrate
(classi aperte, laboratori protetti,
ecc.)
Sì
Assistenti alla comunicazione
1
Attività individualizzate e di
piccolo gruppo
Sì
Attività laboratoriali integrate
(classi aperte, laboratori protetti,
ecc.)
Sì
Funzioni strumentali / coordinamento
2
Attività di organizzazione e
coordinamento
Sì
Referenti di Istituto
3
Attività di monitoraggio
(Commissione area 4)
Sì
Psicopedagogisti e affini esterni/interni
1
Psicologi della cooperativa “il
melograno impegnati nello spazio
di ascolto
Sì
Docenti tutor/mentor
2
Tutor per gli specializzandi in
attività di sostegno in accordo
con le Università
Sì
Altro: Raccordo con Assistenza
specialistica
Sì
Altro: Cura documentazione
/organizzazione  incontri con ente
locale , ASL, altre organizzazioni
Sì
C.
Coinvolgimento docenti curricolari
Attraverso…
Sì / No
Coordinatori di classe e simili
Partecipazione a GLI
Sì
Rapporti con famiglie
Sì
Tutoraggio alunni
Sì
Progetti didattico-educativi a
prevalente tematica inclusiva
No
Altro:
Docenti con specifica formazione
Partecipazione a GLI
Sì
Rapporti con famiglie
Sì
Tutoraggio alunni
Sì
Progetti didattico-educativi a
prevalente tematica inclusiva
Sì
Altro:
Altri docenti
Partecipazione a GLI
Sì
Rapporti con famiglie
Sì
Tutoraggio alunni
No
Progetti didattico-educativi a
prevalente tematica inclusiva
No
Altro:
D.
Coinvolgimento
personale ATA
Assistenza alunni disabili
Sì
Progetti di inclusione / laboratori integrati
No
Altro:
E.
Coinvolgimento famiglie
Informazione /formazione su genitorialità e
psicopedagogia dell’età evolutiva
No
Coinvolgimento in progetti di inclusione
No

---

## Pagina 6

Coinvolgimento in attività di promozione
della comunità educante
No
Altro:
F.
Rapporti con servizi
sociosanitari territoriali e
istituzioni deputate alla
sicurezza. Rapporti con CTS /
CTI
Accordi di programma / protocolli di intesa
formalizzati sulla disabilità
No
Accordi di programma / protocolli di intesa
formalizzati su disagio e simili
No
Procedure condivise di intervento sulla
disabilità
Si
Procedure condivise di intervento su
disagio e simili
No
Progetti territoriali integrati
No
Progetti integrati a livello di singola scuola
No
Rapporti con CTS / CTI
Si per corsi di
formazione
Altro:
G.
Rapporti con privato
sociale e volontariato
Progetti territoriali integrati
Si
Progetti integrati a livello di singola scuola
Si PCTO
Progetti a livello di reti di scuole
No
H.
Formazione docenti
Strategie e metodologie educativo-
didattiche / gestione della classe
Si
Didattica speciale e progetti educativo-
didattici a prevalente tematica inclusiva
Si
Didattica interculturale / italiano L2
No
Psicologia e psicopatologia dell’età
evolutiva (compresi DSA, ADHD, ecc.)
Si
Progetti di formazione su specifiche
disabilità (autismo, ADHD, Dis. Intellettive,
sensoriali…)
Si
Altro:
Sintesi dei punti di forza e di criticità rilevati*:
0
1
2
3
4
Aspetti organizzativi e gestionali coinvolti nel cambiamento inclusivo
x
Possibilità di strutturare percorsi specifici di formazione e aggiornamento
degli insegnanti
x
Adozione di strategie di valutazione coerenti con prassi inclusive
x
Organizzazione dei diversi tipi di sostegno presenti all’interno della scuola
x
Organizzazione dei diversi tipi di sostegno presenti all’esterno della scuola,
in rapporto ai diversi servizi esistenti
x
Ruolo delle famiglie e della comunità nel dare supporto e nel partecipare
alle decisioni che riguardano l’organizzazione delle attività educative
x
Sviluppo di un curricolo attento alle diversità e alla promozione di percorsi
formativi inclusivi
x
Valorizzazione delle risorse esistenti
x
Acquisizione e distribuzione di risorse aggiuntive utilizzabili per la
realizzazione dei progetti di inclusione
x
Attenzione dedicata alle fasi di transizione che scandiscono l’ingresso nel
sistema scolastico, la continuità tra i diversi ordini di scuola e il successivo
inserimento lavorativo
x
Altro:
Altro:
* = 0: per niente 1: poco 2: abbastanza 3: molto 4 moltissimo

---

## Pagina 7

Adattato dagli indicatori UNESCO per la valutazione del grado di inclusività dei sistemi scolastici

---

## Pagina 8

Parte II – Obiettivi di incremento dell’inclusività proposti per il
prossimo anno 2021-2022
Aspetti organizzativi e gestionali coinvolti nel cambiamento inclusivo (chi fa cosa, livelli di
responsabilità nelle pratiche di intervento, ecc.)

## La Scuola

• Elabora, inserendola nel POF, una politica di promozione dell’integrazione e dell’inclusione condivisa tra il
personale (Piano annuale per l’Inclusione);
• definisce al proprio interno una struttura di organizzazione e coordinamento degli interventi rivolti alla
disabilità e al disagio scolastico ( gruppo di lavoro per l’inclusione ), definendo ruoli di referenza interna ed
esterna;
• sensibilizza la famiglia a farsi carico del problema e ad elaborare un progetto educativo condiviso anche
attraverso l’accesso ai servizi (ASL e/o Servizi sociali) -rileva i bes presenti nella scuola; raccolta e
coordinamento dei documenti; supporto al consiglio di classe nell’assunzione di strategie e tecniche
pedagogiche, metodologiche e didattiche inclusive; collaborazione alla continuità ai percorsi didattici;
esplicitazione nel ptof di un concreto impegno programmatico per l’inclusione.

## Il Dirigente

• Coordina le attività e suggerisce priorità e strategie;
• promuove un sostegno ampio e diffuso per rispondere ai bisogni di tutti gli alunni;
• convoca e presiede il GLI;
• convoca e presiede il Consiglio di Classe.

## Le Funzioni Strumentali

●
collaborano con il Dirigente Scolastico e con il personale della scuola per svolgere:
-azione di coordinamento delle attività previste per gli alunni con BES,
-coordinamento per la stesura del PAI e predisposizione di modulistica,
●
formulano azioni di formazione per il personale scolastico e progetti in base ai bisogni educativi emersi
nell’Istituto.
●
creano un archivio e una banca dati di proposte didattiche integrate fruibili dai docenti, propone
materiali inerenti le metodologie e le strategie didattiche).
●
Svolgono azioni di accoglienza e tutoraggio dei nuovi docenti nell’area sostegno ;azioni di
coordinamento con l’equipe medica e il GLH provinciale ; azioni di accoglienza e orientamento degli alunni
con certificazione secondo la recente normativa.
●
organizzano delle attività di sostegno, richiede la convocazione del Gruppo di lavoro, coordina il
Gruppo di Lavoro nello svolgimento delle varie attività.
●
Curano l’aggiornamento dell’’andamento generale degli alunni certificati.
●
Pianificano gli incontri famiglia - docenti
●
Provvedono all’eventuale convocazione degli specialisti e dei genitori al C.d.C, su esplicita richiesta
della famiglia
●
Consegnano  la documentazione al C.d.C, nel primo consiglio dopo il ricevimento della
documentazione.
●
Coordinano per la compilazione del Piano didattico Personalizzato
●
svolgono azione di supporto didattico – metodologico ai docentiù
●
azioni di accoglienza e orientamento degli alunni stranieri
●
coordinamento incontri docenti/operatori specialisti/assistente sociale
●
coordinamento stesura PdP

## I Consigli Di Classe:

Svolge i seguenti compiti: indica in quali casi sia opportuna e necessaria l’adozione di una personalizzazione
della didattica ed, eventualmente, di misure compensative e dispensative sulla base di considerazioni
pedagogiche e didattiche e della eventuale documentazione clinica e/o certificazione fornita dalla famiglia;
promuove il coordinamento con il GLI; comunica con la famiglia ed eventuali esperti; predispone il piano
didattico personalizzato (PDP) e il Piano Educativo Individualizzato (PEI). Il PDP per alunni con Disturbi
evolutivi specifici e svantaggio socio-economico, linguistico o culturale, costituisce il documento il cui scopo è
definire, monitorare e documentare le strategie di intervento più idonee nonché i criteri di valutazione degli
apprendimenti. Il PEI per alunni con disabilità è il documento nel quale vengono descritti gli interventi integrati

---

## Pagina 9

predisposti per l’alunno disabile ai fini della realizzazione del diritto all’educazione e all’istruzione, secondo
quanto previsto ex art.12, comma 1-4 L.104/1992. Tali documenti dovranno essere firmati dalla famiglia degli
alunni, dal Consiglio di classe e dal Dirigente Scolastico o un docente da questi specificamente delegato.

## Gruppo Di Lavoro Per L’Inclusione (Gli)

Il GLI – Gruppo di lavoro sull’Inclusione- si riunisce all’inizio dell’anno per organizzare , in base alle risorse
esistenti ,  le ore di  sostegno e assistenza specialistica da assegnare a ciascun alunno . - Elabora annualmente
(fine maggio) un Piano per l’Inclusione (PAI),  discusso, deliberato e verificato dal Collegio dei Docenti, per
consentire, secondo la normativa vigente, di realizzare il diritto allo studio per tutti gli alunni in situazione di
difficoltà. Il piano propone un percorso di progettazione della realtà scolastica secondo un’ottica partecipativa,
attraverso il coinvolgimento di insegnanti, genitori, dirigente, personale ausiliario e amministrativo, delle
risorse presenti sul territorio. Si pone l’obiettivo di strutturare percorsi inclusivi efficaci che tengano conto
della vasta gamma di diversità presenti nel nostro contesto scolastico, che riguarda sia le disabilità e le
difficoltà di apprendimento sia le differenze culturali, linguistiche, socioeconomiche. Il GLI è presieduto dal
Dirigente Scolastico o da un suo delegato e, a seconda delle tematiche e problematiche da affrontare, ha un
assetto variabile. I rappresentanti dei genitori degli alunni e i rappresentanti dei servizi socio-sanitari presenti
nel GLI di Istituto esprimono valutazioni e proposte relativamente ai progetti d’inclusività realizzati dalla
scuola. Compiti e funzioni del GLI sono:
1. Rilevazione dei BES, monitoraggio e valutazione;
2.Raccolta e documentazione degli interventi educativo-didattici;
3. Consulenza e supporto ai colleghi sulle strategie e metodologie di gestione delle classi;
4. Raccolta e coordinamento delle proposte formulate dai G.L.H. operativi;
5. Elaborazione di un “Piano Annuale per l’Inclusione”
6. Interfaccia con i CTS e i servizi sociali e sanitari  territoriali per l’attività di formazione , tutoraggio  ecc.
GLH OPERATIVO (GLO) Svolge i seguenti compiti : cura la continuità educativa verticale relativa agli alunni
disabili in ingresso ed in uscita; elabora ed aggiorna il Profilo di Funzionamento (P.D.F), che fornisce il profilo
dell’alunno sotto l’aspetto fisico, psichico, affettivo, comportamentale secondo l’ICF, e indica le difficoltà di
apprendimento, le abilità possedute, individuando le possibilità di recupero; predispone il P.E.I., in base alla
certificazione di disabilità ex Legge 104/92, da verificare periodicamente e finalizzato al raggiungimento dei
seguenti obiettivi, secondo le possibilità individuali: 1.autonomia, 2.acquisizione di competenze ed abilità
(motorie, percettive, cognitive, comunicative, espressive, sociali); 3.conquista degli elementi operativi basilari
per l’apprendimento. IL GLHO è composto dalle seguenti figure: Dirigente Scolastico o suo delegato;le
Funzioni strumentali dell’area Inclusione  e benessere ,  insegnante di sostegno; insegnanti curricolari;
coordinatore di classe; genitori dell’alunno/a disabile; operatori socio-sanitari ed assistenti specialisti.
CONSIGLIO DI ISTITUTO Il Consiglio d'Istituto approva il PTOF (Piano Triennale dell’Offerta Formativa)
elaborato dal Collegio dei Docenti, sulla base degli indirizzi per le attività definiti dal Dirigente Scolastico. Nelle
decisioni del C.d.I. devono essere tenute in debito conto le situazioni degli alunni con bisogni educativi speciali

## (B.E.S.).

COMMISSIONE INCLUSIONE : E’ formata da  docenti di sostegno  e curriculari della scuola e si occupa
degli aspetti che più strettamente riguardano le attività didattiche dei team delle classi dove sono presenti sia
alunni disabili che DSA.  In particolare, con i docenti curriculari, intervengono attivando una programmazione
che preveda sia misure compensative che dispensative e individuano strategie didattiche rispondenti ai bisogni
delle specifiche disabilità, attivando modalità diverse di lavoro quali l’apprendimento cooperativo (per piccoli
gruppi) e/o didattica laboratoriale. Stilano la modulistica  apposita relativa all’inclusione e un vademecum
contenente tutti gli aspetti  e le informazioni necessarie per interagire con alunni con qualsiasi tipo di disagio
.
DOCENTI DI SOSTEGNO: Partecipano alla programmazione educativo-didattica; Supportano il consiglio di
classe/team docenti nell’assunzione di strategie e tecniche pedagogiche, metodologiche e didattiche inclusive;
Intervengono sul piccolo gruppo con metodologie particolari in base alla conoscenza degli studenti; Rilevano
gli alunni con BES; Coordinano la stesura e l’applicazione dei Piani di Lavoro (PEI e PDP)

---

## Pagina 10

ASSISTENTE EDUCATIVO Collabora alla programmazione e all’organizzazione delle attività scolastiche in
relazione alla realizzazione del progetto educativo; Collabora alla continuità nei percorsi didattici; partecipa
ai glho.
Modalità operative
Le modalità operative di accoglienza e presa in carico degli alunni BES saranno necessariamente
diverse nei casi di:
- alunni con disabilità (ai sensi della Legge 104/92, Legge 517/77); Uno dei genitori, o chi esercita
la potestà genitoriale, deve presentare all’atto dell’iscrizione scolastica la documentazione rilasciata dal
Servizio Sanitario Nazionale (il verbale di accertamento della disabilità previsto dalla Legge 104/92 con
l’eventuale specificazione della gravità e la Diagnosi Funzionale). La scuola prende in carico l’alunno con
disabilità e convoca il GLHO (Gruppo di lavoro Operativo sull’alunno con disabilità, composto da: Dirigente
scolastico o un suo delegato, i componenti dell’Unità Multidisciplinare dell’ASL, i docenti curriculari e/o il
coordinatore e il docente di sostegno della classe, i genitori,  eventuali operatori per l’assistenza di base e/o
specialistica)con il compito di redigere il PDF e il PEI - Piano Educativo Individualizzato. Per consentire la
stesura, l’aggiornamento e la verifica degli interventi sono calendarizzati incontri per ogni alunno durante
l’anno scolastico.
- alunni con “disturbi evolutivi specifici” si intendono, oltre i disturbi specifici dell’apprendimento, anche
i deficit del linguaggio, dell’attenzione, dell’iperattività, il ritardo mentale lieve ed il ritardo maturativo, ma
anche altre tipologie di deficit o disturbo, quali la sindrome di Asperger, non altrimenti certificate. I disturbi
specifici di apprendimento (Legge 170 dell’8 ottobre 2010 e al D.M. 12 luglio 2011) si distinguono in dislessia,
disgrafia, disortografia e discalculia; riguardano alcune specifiche abilità dell’apprendimento di alunni con
capacità intellettive adeguate all’età anagrafica. Agli alunni con DSA si applicano i benefici previsti dalla
normativa vigente previa presentazione da parte di chi esercita la patria potestà della documentazione
sanitaria. La famiglia richiede alla scuola l’elaborazione del PdP (Piano didattico Personalizzato). Nella
predisposizione del documento è fondamentale il coinvolgimento della famiglia. Si prevedono incontri periodici
con la famiglia (colloqui, in orario di ricevimento e in occasione dei C.d.C). Nel PdP sono elencate tutte le
misure compensative e dispensative che il C.d.C decide di adottare per l’alunno, nonché tutte le strategie
didattiche, metodologie e gli strumenti che si ritengano opportuni; sulla base di tale documentazione, nei
limiti delle disposizioni vigenti, vengono predisposte le modalità delle prove e delle verifiche in corso d’anno
o a fine ciclo.
Il PdP va redatto dal coordinatore che provvederà ad inoltrarne una copia alla famiglia firmata da questa, dal
Dirigente scolastico, dal C.d.C.
-
alunni
con
svantaggio
socioeconomico,
linguistico,
culturale
e
disagio
comportamentale/relazionale. Tali tipologie di Bes dovranno essere individuate sulla base di elementi
oggettivi come, ad esempio, la segnalazione degli operatori dei servizi sociali oppure di ben fondate
considerazioni psicopedagogiche e didattiche. Gli interventi predisposta potranno essere di carattere
transitorio.
Il docente referente che si occupa del disagio, ad inizio ottobre, rileverà i casi di alunni “a rischio” attraverso
informativa dei C.d.C. I docenti saranno invitati a compilare la “Scheda per la rilevazione di alunni in disagio”
e comunque a fornire tutte le notizie e i materiali che riterranno necessari. Le segnalazioni potranno avvenire,
naturalmente in corso d’anno, qualora se ne presenti la necessità. La scheda elaborata in maniera dettagliata
verrà inoltrata dal coordinatore di classe al Dirigente Scolastico. Il Dirigente Scolastico, o il docente referente,
dopo aver esaminato le relazioni dei casi segnalati, con eventuale consulto di esperti della problematica
evidenziata, valuteranno un primo approccio di intervento. Il C.d.C pianifica l’intervento e, se necessario,
predispone il piano personalizzato. Al fine di verificare l’efficacia dell’intervento si terranno incontri periodici
nell’ambito dei C.d.C programmati, o se necessario, con sedute appositamente convocate.

---

## Pagina 11

Possibilità di strutturare percorsi specifici di formazione e aggiornamento degli insegnanti
L’Istituto , avvalendosi di esperti e/o di docenti interni ed esterni, predispone percorsi di formazione ed
aggiornamento per tutti i docenti con l’obiettivo di: informare sulle normative esistenti relative ai BES, facendo
riferimento anche alla normativa vigente e alle Indicazioni europee; far acquisire metodologie didattiche che
permettano di favorire l’apprendimento degli alunni con bisogni educativi speciali; promuovere l’utilizzo delle
nuove tecnologie; produrre materiali didattici innovativi da utilizzare nelle classi; promuovere lo scambio di
esperienze e il confronto tra i docenti.
Gli interventi di formazione saranno focalizzati sulle seguenti tematiche:
· metodologie didattiche e pedagogia inclusiva
· strumenti compensativi e dispensativi per l'inclusione
· nuove tecnologie per l'inclusione
· le norme a favore dell'inclusione
· valutazione autentica e strumenti
· strumenti di osservazione per l'individuazione dei bisogni
· uso di strumenti per il monitoraggio della qualità dell'inclusione
· Gruppo dei pari e apprendimento cooperativo come strategia compensativa per i BES
Nell’ottica dell’emergenza a seguito del Covid 19 sarà necessario integrare tali percorsi con
tematiche riguardanti la didattica a distanza e sull’uso delle nuove tecnologie al fine di poter
progettare percorsi adeguati rispetto alle caratteristiche e alle potenzialità cognitive dei vari
alunni.
Adozione di strategie di valutazione coerenti con prassi inclusive.
Le strategie di valutazione devono essere coerenti con le prassi inclusive. Una scuola inclusiva è una scuola
in grado di prendersi cura di ciascuno e interpretare le difficoltà degli alunni come una sfida a superare gli
ostacoli che l’ambiente stesso pone in termini di barriere fisiche, cognitive, relazionali, culturali, organizzative.
Si attuerà pertanto, una valutazione formativa cioè una valutazione che si focalizzerà sui progressi raggiunti
dagli alunni, sui loro punti di forza, sui processi e non solo sulla performance, tenendo conto del livello di
partenza di ogni alunno. Le strategie di valutazione degli apprendimenti e degli esiti saranno calibrate in base
agli obiettivi iniziali della programmazione didattica individualizzata personalizzata, assicurando attenzione
alla coerenza delle previsioni iniziali, nonché alle modifiche intervenute in itinere. La valutazione dovrà valutare
– altresì - l’efficacia degli strumenti compensativi e delle misure dispensative adottate durante l’anno
scolastico. Nel valutare il rendimento scolastico, i docenti dovranno tener in debito conto, oltre ai livelli di
partenza degli alunni con BES, il grado di inclusione raggiunto, il livello dell’impegno mostrato nell’acquisizione
delle conoscenze e delle competenze, dando priorità alla verifica della padronanza dei contenuti disciplinari
piuttosto che agli elementi vincolati alle abilità deficitarie. Mentre per i DSA non è contemplato il
raggiungimento dei “livelli minimi” degli obiettivi, per gli altri alunni BES tali livelli si possono, in linea di
massima, individuare nei PDP. Valutare un alunno in difficoltà coinvolge in modo responsabile sia il singolo
docente che il team docenti/consiglio di classe nella sua interezza. Pertanto, si adottano sistemi di valutazione
programmati e condivisi. Le modalità valutative da adottare devono consentire agli alunni con Bisogni
Educativi Speciali di poter dimostrare il livello di apprendimento conseguito anche mediante l’utilizzo degli
strumenti compensativi e l’adozione di misure dispensative previste dalla normativa vigente.
Organizzazione dei diversi tipi di sostegno presenti all’interno della scuola
Diverse figure professionali collaborano all’interno dell’istituto: docenti di sostegno, docenti curriculari,
assistenti specialistici e assistenti alla comunicazione essendo presenti nella nostra comunità scolastica alunni
non udenti . Gli insegnanti di sostegno promuovono attività individualizzate, attività con gruppi eterogenei di
alunni, attività laboratoriali individualizzate e a gruppi. Gli assistenti di base ( collaboratori scolastici)
forniscono, agli alunni che ne hanno necessità, assistenza negli spostamenti all’interno e all’esterno del plesso
scolastico oltre che accompagnamento ai servizi igienici e la cura dell’igiene personale.
La Scuola risponde alle esigenze di alunni con fabbisogno di somministrazione di farmaci in orario scolastico,
in attuazione delle raccomandazioni MIUR – Ministero della Salute del 25.11.2015.
Tutti i soggetti coinvolti si propongono di organizzare le azioni attraverso metodologie funzionali all'inclusione,
al successo della persona anche attraverso:
• Attività laboratoriali (learning by doing)
• Attività per piccolo gruppi (cooperative learning)
• Tutoring
• Peer education
• Attività individualizzata (mastery learning).

---

## Pagina 12

Tutte le attività promosse sono inserite nei percorsi personalizzati e individualizzati elaborati dal consiglio di
classe/equipe docenti e sottoscritti dalle famiglie.
Organizzazione dei diversi tipi di sostegno presenti all’esterno della scuola, in rapporto ai diversi
servizi esistenti
Per quanto riguarda le risorse esterne, l’Istituto collabora attivamente da anni con i servizi esistenti sul
territorio (ASL, Comune di Valmontone , Artena, Colleferro, Segni e con i  Servizi Sociali dei relativi Comuni).
La scuola usufruisce, inoltre, del servizio di assistenza educativa messo a disposizione dalla  Cooperativa
vincitrice della gara di appalto che si svolge all’inizio di ogni anno scolastico. Gli assistenti specialistici svolgono
in classe o fuori della classe, interventi educativi in favore dell’alunno con disabilità volti al miglioramento
dell’autonomia e della integrazione. Gli stessi ,inoltre supporteranno  anche gli alunni DSA che hanno fornito
il consenso  ,nelle  attività didattiche nelle discipline in cui risultano particolarmente carenti . Gli assistenti alla
comunicazione favoriscono interventi educativi in favore dell’alunno con disabilità sensoriale, volti al
miglioramento della comunicazione, dell’autonomia e dell’integrazione.
Si continuerà ad  attivare, lo sportello di “Spazio Ascolto”, prevedendo  incontri mensili con lo psicologo
,esperto in problematiche dello sviluppo , fruibili sia dai discenti che dai loro familiari in base alle richieste
degli alunni interessati  in un apposita cassetta presente all’interno di ogni Istituto. La scuola ha rapporti con
diverse istituzioni pubbliche, strutture e cooperative che accolgono in stage i ragazzi , anche diversamente
abili.
Ruolo delle famiglie e della comunità nel dare supporto e nel partecipare alle decisioni che
riguardano l’organizzazione delle attività educative
Accogliere le famiglie e avviare un dialogo aperto rispetto alle loro domande rappresenta un elemento di
qualità essenziale per la scuola, perché un’alleanza autentica, non fondata su enunciati di principio, ma frutto
di un confronto costante e reciproco, può diventare un fattore di crescita nella costruzione di un’esperienza
scolastica inclusiva. Il ruolo della famiglia è di partecipazione e di condivisione del percorso di inclusione
previsto dalla scuola. La corretta e completa compilazione dei PDP o PEI e la loro condivisione con le famiglie
sono passaggi indispensabili alla gestione dei percorsi personalizzati e al rapporto con le famiglie stesse.
Queste devono essere coinvolte nei passaggi essenziali del percorso scolastico dei figli anche come assunzione
diretta di corresponsabilità educativa, in particolare nella gestione dei comportamenti e nella
responsabilizzazione degli alunni rispetto agli impegni assunti. Diviene così necessario prevedere, sia in fase
di progettazione che di realizzazione, un calendario di incontri finalizzati ad individuare i bisogni e le
aspettative degli alunni con BES, discutendo e condividendo le scelte operative e concordando le modalità di
verifica. Sarà importante, infatti, l’azione di monitoraggio delle attività e di verifica dei risultati raggiunti, al
fine di apportare suggerimenti migliorativi sia per la stesura di PdP o PEI che di altra documentazione. Per la
definizione del PAI è importante il coinvolgimento delle famiglie e delle strutture presenti sul territorio e di cui
gli alunni usufruiscono. Si dovrà consolidare sempre più la pratica di strutturare percorsi formativi con gli enti
territoriali presenti. Nel corso dell’anno il Dirigente Scolastico  o suo delegato ,  le FS AREA 4 incontreranno i
genitori degli alunni disabili per una rendicontazione sociale che ci consenta di focalizzare punti di forza e di
debolezza del nostro progetto d’inclusione.
Sviluppo di un curricolo attento alle diversità e alla promozione di percorsi formativi inclusivi
Lo sviluppo di un curricolo attento alle diversità deve tener conto dei vari stili di apprendimento. L’alunno è
protagonista del proprio apprendimento qualunque siano le sue potenzialità, capacità o i suoi limiti. Si cercherà
pertanto di stimolare un apprendimento attivo al sapere, promuovendo l’utilizzo di strategie personali e
rispettando sempre i ritmi e gli stili di apprendimento di ciascuno. Per ogni alunno si dovrà provvedere a
costruire un percorso finalizzato a: • rispondere ai bisogni individuali; • monitorare la crescita della persona
ed il successo delle azioni; • favorire il successo della persona nel rispetto della propria individualità-identità;
• accrescere le relazioni positive con l’altro; • aumentare l’autostima; • agevolare e promuovere le relazioni
con il gruppo dei pari; • promuovere le attitudini e gli interessi specifici; • promuovere e consolidare
competenze; • favorire la consapevolezza del sé; • monitorare l'intero percorso.  Rimane fondamentale nella
didattica inclusiva la didattica laboratoriale, il lavoro in piccolo gruppo, il tutoring, l’adattamento dei percorsi
didattici ai bisogni reali dell’alunno. Nella pratica quotidiana nelle classi i docenti costruiranno percorsi di

---

## Pagina 13

lavoro individualizzato per promuovere in ogni alunno il successo formativo; useranno tutte le risorse e le
nuove tecnologie presenti nell’Istituto; verificheranno in itinere le strategie per predisporre interventi
integrativi.
Valorizzazione delle risorse esistenti
La scuola prevede di valorizzare le risorse esistenti, sia professionali che strutturali, tramite progetti didattico-
educativi a prevalente tematica inclusiva. L’insegnante è una risorsa, un modello positivo e un docente
facilitatore. Si proseguirà con l’attivazione di corsi di formazione per il potenziamento e lo sviluppo delle
competenze professionali dei docenti, come previsto dal RAV, dal Piano di Miglioramento e dal PTOF. Si
individueranno spazi interni ed esterni da poter utilizzare per attività laboratoriali integrate; si acquisteranno
materiali e sussidi per le misure compensative (con software specifici ). All’inizio dell’anno scolastico si
valutano, oltre alla disponibilità degli insegnanti , progetti, Enti, collaborazioni esterne e /o in Rete per poter
attuare percorsi educativi significativi per gli alunni migliorando così l’offerta formativa del nostro Istituto.
Acquisizione e distribuzione di risorse aggiuntive utilizzabili per la realizzazione dei progetti di
inclusione
L’eterogeneità dei soggetti con BES e la molteplicità di risposte possibili richiede l’articolazione di un progetto
globale che valorizzi prioritariamente le risorse della comunità scolastica e definisca la richiesta di risorse
aggiuntive per realizzare interventi precisi. Le proposte progettuali, per la metodologia che le
contraddistingue, per le competenze specifiche che richiedono necessitano di risorse aggiuntive e non
completamente presenti nella scuola. La Scuola necessita:
∙ L’assegnazione di docenti da utilizzare nella realizzazione dei progetti di inclusione e personalizzazione degli
apprendimenti
∙ Il finanziamento di corsi di formazione sulla didattica inclusiva, in modo da ottimizzare gli interventi di
ricaduta su tutti gli alunni
∙ L’assegnazione di un organico di sostegno adeguato alle reali necessità per gli alunni con disabilità
∙ L’assegnazione di educatori dell’assistenza specialistica per gli alunni con disabilità dal primo periodo
dell’anno scolastico
∙ L’incremento di risorse umane per favorire la promozione del successo formativo per alunni stranieri e per
corsi di alfabetizzazione
∙ Risorse specifiche per l’inserimento e l’integrazione degli alunni stranieri e l’organizzazione di laboratori
linguistici (mediatori culturali)
∙ Costituzione di reti di scuole in tema di inclusività
∙ Costituzioni di rapporti con il CTS per consulenze e relazioni d’intesa.
Attenzione dedicata alle fasi di transizione che scandiscono l’ingresso nel sistema scolastico, la
continuità tra i diversi ordini di scuola e il successivo inserimento lavorativo
Fondamentale, per l’inserimento di uno studente con BES, è la fase dell’accoglienza. Valutate quindi le
disabilità e i bisogni educativi speciali presenti, la Commissione 4 “INCLUSIONE E BENESSERE A SCUOLA”
provvederà a suggerire il loro inserimento nella classe più adatta, qualora ci siano più sezioni dell’indirizzo
scelto dall’allievo.
I documenti relativi ai BES, PEI, PDP sono accolti e il più possibile condivisi dalle scuole di provenienza in
modo da assicurare continuità e coerenza nell’azione educativa anche nel passaggio tra scuole diverse ed in
modo da costituire una sinergia e coordinamento tra i vari livelli di scuola.
Per gli studenti del nostro istituto è inoltre prevista la partecipazione a stage, occasione per sperimentare le
proprie potenzialità ed autonomie in contesti extra scolastici. Si progettano percorsi di alternanza scuola-
lavoro, che per gli studenti certificati con  legge 104/92 sono realizzati con il contributo dell'intera equipe
neuro-socio-pedagogica avviando così l’iter di definizione del "Progetto di vita" individuale.
Elaborato dalla Commissione Inclusione in data 10/11/2021
Deliberato dal Collegio dei Docenti in data _________

---

