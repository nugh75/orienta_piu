# Contenuto PTOF: AGMM841017_PTOF.pdf

## Pagina 1

1
Ministero dell’Istruzione e del Merito
Ufficio Scolastico Regionale per la Sicilia
Istituto Comprensivo “Manzoni” - Ravanusa
Via Tintoria, n.1 – 92029 Ravanusa (AG)
Tel. / Fax 0922-837157 C.M. AGIC841006
Email: AGIC841006@istruzione.it
sito WEB http://www.icmanzoniravanusa.gov.it
Ravanusa 8 settembre 2024
Al Collegio dei Docenti
Ai docenti funzioni strumentali
Al NIV
e. p.c. Al Consiglio d’Istituto
Alla RSU
Ai Genitori
Al personale ATA
All’Albo della scuola e sul sito web

## Atto Di Indirizzo Per La Revisione Del Piano Triennale


## Dell’Offerta Formativa


## Alla Luce Degli Esiti Dell’Autovalutazione A.S. 24/25


## Il Dirigente Scolastico

VISTA la Legge n. 59 DEL 1997, sull’autonomia delle istituzioni scolastiche;
VISTO il DPR 275/1999, che disciplina la suddetta legge in maniera specifica;
VISTA la Legge n. 107 del 2015, che ha ricodificato l’art. 3 del DPR 275/1999;
VISTO il D.L.vo 165 del 2001 e ss.mm. ed integrazioni in merito ai compiti e alle funzioni della
Dirigenza scolastica;
VISTA la Legge n. 107 del 13 luglio 2015
VISTO il comma n.14 dell’art. 1 della Legge 13 luglio 2015, n.107 recante: la “Riforma del
sistema nazionale di istruzione e formazione e delega per il riordino delle disposizioni legislative
vigenti” che attribuisce al dirigente scolastico potere di indirizzo al Collegio dei docenti per le
attività della scuola;
VISTI gli indirizzi per le attività della scuola e delle scelte di gestione e di amministrazione definiti
per l’a.s. 2023 - 2024;
TENUTO CONTO degli esiti dell’autovalutazione di Istituto e delle azioni di miglioramento
definite nel PdM adottato dal nostro Istituto per il triennio 2022-2024- annualità 2023 -24;
ATTESO CHE l’intera comunità professionale docente è coinvolta nei processi di riforma che
stanno interessando la scuola e nella contestualizzazione didattica delle Indicazioni Nazionali,
che fissano i nuclei fondanti delle discipline e i contenuti imprescindibili declinati negli obiettivi
di apprendimento che concorrono allo sviluppo dei traguardi di competenza disciplinari e
trasversali vincolanti da garantire al termine del primo ciclo;

---

## Pagina 2

2
RITENUTO di dover integrare gli indirizzi già forniti per l’a.s.2023-2024, in considerazione:
-
degli esiti registrati al termine dell’a.s.2023-2024, anche con riferimento alle criticità
segnalate dall’utenza e ai risultati dell’autovalutazione di Istituto,  che richiedono l’adozione
di scelte didattiche e organizzative coerenti;
-
dell’esperienze di mobilità internazionale Erasmus plus annualità 2023 , maturate nell’a.s.
23/24;
-
del processo di formazione avviato con le risorse del PNRR D.M. 65/2023- D.M.66/2023
emana il seguente atto di indirizzo ai docenti per la revisione del PTOF
e per la sua attuazione attraverso scelte coerenti con la strategia di miglioramento della
scuola

## Indirizzi Generali Al Collegio Dei Docenti Per La Revisione Del Ptof Annualità

2024/2025
Nella revisione del Piano dell’offerta formativa del nostro Istituto, il Collegio dei docenti e i
gruppi dipartimentali cureranno che sia assicurata la coerenza delle scelte educative,
organizzative, curricolari ed extracurricolari con le priorità e i traguardi di miglioramento
individuati nel Rapporto di autovalutazione riguardanti: la diminuzione del numero di carenze
formative  evidenziate nello scrutinio di giugno; il miglioramento dei risultati nelle prove Invalsi
in italiano; la riduzione la varianza dei risultati tra le classi.
al collegio dei docenti riguardante le attività della scuola e le scelte di gestione e di amministrazione
ai fini della Pianificazione la definizione e la predisposizione del piano triennale dell’offerta
formativa 2022/2025 con le seguenti disposizioni:
LA SCUOLA E IL SUO CONTESTO - Analisi del contesto e dei bisogni del territorio
La progettazione del Piano dell’Offerta Formativa Triennale dovrebbe consentire di rilevare la
considerazione:
a) delle esigenze e della programmazione delle iniziative educative e culturali presentate dagli Enti
Locali e dai Servizio sociosanitari, nonché delle proposte e delle iniziative promosse dalle diverse
realtà istituzionali, culturali, sociali ed economiche operanti nel territorio
b) delle sollecitazioni e le proposte formulate dalle famiglie e dagli utenti in occasione degli incontri
informali e formali (ricevimenti scuola famiglia, riunioni organi collegiali)
c) degli esiti dell’autovalutazione di Istituto e, nello specifico, delle criticità indicate nel Rapporto di
Auto-Valutazione (RAV) e delle piste di miglioramento individuate che sono sviluppate nel Piano di
Miglioramento parte integrante del Piano Triennale dell’Offerta Formativa. Il Piano di miglioramento
dell’istituzione scolastica costituisce uno dei punti di riferimento centrali per la progettazione
dell’attività della nostra istituzione scolastica (art. 3 c.3 Dpr 275/99 come modificato dal c. 14 legge
107/2015)
d) dell’incidenza nella programmazione degli interventi formativi dei risultati delle rilevazioni
nazionali degli apprendimenti restituiti in termini di misurazione dei livelli della scuola e delle classi
in rapporto alla media nazionale e regionale e, limitatamente ai dati di scuola, a parità di indice di
retroterra socioeconomico e familiare;
e) delle nuove possibilità di spazi aggiuntivi, le palestre
LE SCELTE STRATEGICHE - Priorità strategiche e priorità finalizzate al miglioramento degli esiti
Il Collegio è invitato a tener conto:
- della coerenza con i traguardi di apprendimento e di competenze attesi e fissati da Indicazioni
nazionali (e relativi aggiornamenti) o Linee Guida
- della necessità di favorire lo sviluppo di competenze di cittadinanza, in particolare il sostegno
all’assunzione di responsabilità e all’auto determinazione. Si ricorda quanto previsto per

---

## Pagina 3

3
l’insegnamento dell’Educazione civica (legge 20 agosto2019, n. 92 e dalle successive Linee guida
D.M. 35/2020). Si ritiene opportuno un particolare impegno affinché nella conoscenza e
nell’attuazione consapevole dei regolamenti di Istituto, dello Statuto delle studentesse e degli
studenti, nel Patto educativo di corresponsabilità, si definisca un terreno di esercizio concreto per
sviluppare “la capacità di agire da cittadini responsabili e di partecipare pienamente e
consapevolmente alla vita civica, culturale e sociale della comunità”.
- della finalizzazione delle scelte educative, curricolari, extracurricolari e organizzative al contrasto
della dispersione scolastica, di ogni forma di discriminazione e al potenziamento dell’inclusione
scolastica e del diritto al successo formativo di tutti gli alunni. Si ribadisce l’impegno a garantire
l’inclusione degli studenti con disabilità nel gruppo dei pari e per gli studenti stranieri da poco in
Italia, il potenziamento degli studenti con particolari attitudini disciplinari. Si ritiene importante
prevedere progettazioni che favoriscano alleanze tra docenti curricolari, di sostegno, tutor, famiglie,
enti locali, associazioni
- della necessità di raccordo tra le attività di ampliamento dell’offerta formativa con il curricolo di
istituto, e l’individuazione di obiettivi, abilità/competenze, evitando eccessiva frammentazione
- della necessità di prevedere progettazione di segmenti di curricolo in continuità con i docenti di
(ordini /gradi di scuola successivi/precedenti)
- della necessità di aggiornare il curricolo con l’inserimento dei nuovi percorsi musicali, secondo gli
strumenti  musicali avviati;
- della valutazione di opportunità di scambi culturali con i Paesi europei ed extraeuropei e della
possibilità di promuovere la mobilità transnazionale degli studenti così come avviato con il nuovo
accreditamento Erasmus e della ricaduta a seguito dell’avvio nell’a.s. 23/24 ;
- di dover indicare le modalità di attuazione dei princìpi di pari opportunità, promuovendo ad ogni
livello il rispetto della persona e delle differenze senza alcuna discriminazione (art. 1 c. 16 legge
107/2015 e Cm n. 1972 del 15.9.2015)
- di prevedere azioni volte allo sviluppo di competenze digitali e alla costruzione di ambienti di
apprendimento inclusivi (c. 56 legge 107/2015), con particolare riguardo alle necessità specifiche
degli alunni con disabilità, con Disturbi Specifici dell’Apprendimento e con altri Bisogni Educativi
Speciali.
- di strutturare attività inerenti ai percorsi di orientamento sia comprese nelle attività funzionali
all’insegnamento non aggiuntive e riguardanti l’intero corpo docente (Dl 104/2013 art. 8, legge di
conversione 8 novembre 2013, n. 128) che previste in eventuali specifici progetti. Le attività e i
progetti di orientamento scolastico saranno sviluppati con modalità idonee a sostenere anche le
eventuali difficoltà e problematiche proprie degli studenti di origine straniera (art. 1 c. 32 Legge
107/2015). Tali problematiche dovranno essere adeguatamente affrontate anche in relazione a
quanto stabilito nell’ambito della riforma del sistema di orientamento prevista dal Piano Nazionale
di Ripresa e Resilienza e dalle relative Linee guida.  In particolare, è previsto che dall’ anno scolastico
2024/2025 prendano avvio in maniera obbligatoria,  per le Scuole secondarie di I grado 30 ore di
orientamento per ogni anno scolastico, anche extra curriculari.  Le 30 ore saranno  essere gestite in
modo flessibile nel rispetto dell’autonomia scolastica e non dovranno essere necessariamente
ripartite in ore settimanali prestabilite. In tal senso dovrà essere creato il necessario raccordo anche
all’interno dei progetti PNRR dei quali l’istituzione scolastica risulta assegnataria
Dovranno inoltre essere previsti:
• per l’insegnamento di Educazione Motoria nelle classi quarte e quinte della scuola primaria per
come per l’a.s.2023/24, ai sensi della Legge 30 dicembre 2021, n. 234, art. 1, commi 329 e seg.,
l’adeguamento orario previsto in relazione alle attività dei docenti specialisti forniti di idoneo titolo
di studio
• eventuali attività extrascolastiche e in collaborazione con il territorio, attività che dovranno essere

---

## Pagina 4

4
caratterizzate da coerenza e continuità con l’azione formativa svolta durante le ore curricolari.
• l’attuazione delle disposizioni relative al cyberbullismo. La legge 71/2017 prevede che “ogni
istituto scolastico, nell'ambito della propria autonomia, individua fra i docenti un referente con il
compito di coordinare le iniziative di prevenzione e di contrasto del cyberbullismo, anche
avvalendosi della collaborazione delle Forze di polizia nonché delle associazioni e dei centri di
aggregazione giovanile presenti sul territorio.” Inoltre, “le istituzioni scolastiche di ogni ordine e
grado, nell'ambito della propria autonomia e nell'ambito delle risorse disponibili a legislazione
vigente, promuovono l'educazione all'uso consapevole della rete internet e ai diritti e doveri
connessi all'utilizzo delle tecnologie informatiche, quale elemento trasversale alle diverse discipline
curricolari, anche mediante la realizzazione di apposite attività progettuali aventi carattere di
continuità tra i diversi gradi di istruzione o di progetti elaborati da reti di scuole in collaborazione
con enti locali, servizi territoriali, organi di polizia, associazioni ed enti”. Occorre dunque verificare
che nel PTOF queste attività siano state inserite. È inoltre necessario controllare che il Regolamento
di istituto e il Patto di corresponsabilità siano stati integrati con specifici riferimenti a condotte di
cyberbullismo e relative sanzioni disciplinari commisurate alla gravità degli atti compiuti.

## Assetto Organizzativo

Si forniscono i seguenti indirizzi:
- occorre valorizzare e generalizzare il know-how dell’Istituto, delle migliori esperienze e pratiche
educative realizzate e validate negli anni scolastici precedenti
- la progettazione degli interventi da parte della scuola, beneficiaria dei fondi del PNRR, deve
avvenire tenendo conto dell’analisi del contesto e del RAV, al fine di definire obiettivi specifici e
mirati con attenzione alla riduzione della dispersione scolastica e al potenziamento delle
competenze di base degli studenti.
- si suggerisce la previsione di strategie e attività per l’individuazione dei talenti, per il
potenziamento delle eccellenze e la valorizzazione del merito
- è opportuno strutturare strategie per la costruzione di ambienti di apprendimento che consentano
riflessione e capacità critica, partecipazione e cooperazione, creatività (ecc.), visto l’avvio delle aule
laboratorio disciplinari,  e in particolare:
- la diffusione di metodologie didattiche attive (apprendimento per problem solving, ricerca,
esplorazione e scoperta), individualizzate e personalizzate che valorizzino stili e modalità affettive e
cognitive individuali e favoriscano lo sviluppo delle competenze
- la promozione di situazioni di apprendimento collaborativo (aiuto reciproco, apprendimento
cooperativo e fra pari, lavoro in gruppo, realizzazione di progetti e ricerche come attività ordinaria
della classe) e approcci metacognitivi (modi di apprendere individuali, autovalutazione e
miglioramento, consapevolezza, autonomia di studio)
- l’attenzione allo sviluppo di un clima di apprendimento positivo anche mediante la trasmissione di
regole di comportamento condivise, con l’adozione di specifiche strategie per la promozione delle
competenze sociali e civiche (a solo titolo di es. assegnazione di ruoli e responsabilità, attività di cura
di spazi comuni, sviluppo del senso di legalità e di un’etica della responsabilità, collaborazione e lo
spirito di gruppo, ecc.)
- la previsione di attività di monitoraggio e di momenti di riflessione sullo sviluppo delle attività
previste, per introdurre piste di miglioramento. Infatti, le azioni di monitoraggio sulla realizzazione
delle attività previste nel Piano dell’Offerta formativa sono ritenute essenziali per adeguare la
progettazione e per introdurre eventuali interventi correttivi
- la promozione delle pratiche dialogiche nel contesto scolastico per un miglioramnto delle relazioni
tra le varie componenti della scuola (famiglia, alunni e docenti);

---

## Pagina 5

5
- promozione di una campagna di sensibilizzazione per un uso corretto degli smartphone, come
indicato nella circolare del MIM n. 5274 del 07/07/2024;
- la promozione delle articolazione del Collegio in strutture di riferimento ( dipartimenti) per la
progettazione didattica e di realizzare programmazioni periodiche comuni per ambiti disciplinari e/o
classi parallele da parte di tutti i docenti.

## Valutazione

Le diposizioni del D.Lgs 62/2017 richiedono una particolare attenzione già in fase di
programmazione. In ben tre articoli del provvedimento (art. 2 c. 2, art. 3 c. 2, art. 6 c. 3) si legge
infatti che “l’istituzione scolastica, nell’ambito dell’autonomia didattica e organizzativa, attiva
specifiche strategie per il miglioramento dei livelli di apprendimento parzialmente raggiunti o in via
di prima acquisizione”. Questi percorsi devono essere richiamati nel PTOF, anche per evitare di
offrire spazi ad eventuali contenziosi. Inoltre “le istituzioni scolastiche adottano modalità di
comunicazione efficaci e trasparenti in merito alla valutazione del percorso scolastico” (art. 1 c. 5)
degli allievi, attenzione più legata alla sottolineatura di elementi pedagogici che tecnico giuridici ma
che comunque deve essere prevista nel PTOF. Per la scuola secondaria devono essere indicati criteri
per la validità del percorso scolastico ai fini della valutazione. Occorre inoltre definire criteri comuni
per la definizione della valutazione del comportamento. In attesa dell’annunciata riforma, nel D.Lgs
62/2017 la valutazione del comportamento è esplicitamente riferita allo sviluppo delle competenze
di cittadinanza, ha come riferimento lo Statuto delle studentesse e degli studenti, il Patto educativo
di corresponsabilità e i regolamenti approvati dalle istituzioni scolastiche. Sarà dunque opportuno
tenere presenti questi documenti in relazione alla rilevanza valutativa loro attribuita.
Si indicano i seguenti possibili indirizzi orientativi per l’attività di progettazione della valutazione
degli alunni:
- definizione di criteri comuni di valutazione per ambiti/discipline; inserimento, accanto alle prove
tradizionali, orientamento all’uso di strumenti diversificati per la valutazione degli studenti, coerenti
con la certificazione di competenza e atti alla rilevazione anche di condotte cognitive ed affettivo-
motivazionali (a solo titolo di es. rubriche di valutazione, diari di bordo, rubriche di valutazione per
compiti autentici, portfoli, ecc. )
- progettazione di interventi didattici specifici in esito alla valutazione degli studenti così da costruire
una forte relazione tra le attività di programmazione e quelle di valutazione degli studenti. I risultati
della valutazione degli studenti saranno utilizzati in modo sistematico per ri-orientare la
programmazione e progettare interventi didattici mirati in itinere, adeguatamente documentati.
- (per la scuola primaria) si ricorda quanto previsto nelle Linee guida per la formulazione dei giudizi
descrittivi nella valutazione periodica e finale della Scuola primaria – Ministero dell’Istruzione.

## Formazione Del Personale

Il Collegio dovrà definire aree per la formazione professionale che siano coerenti con i bisogni emersi
e che rispondano ad esigenze di miglioramento dei risultati dell’Istituzione scolastica in termini di
esiti di apprendimento e di sviluppo delle competenze di cittadinanza e in coerenza con le priorità e
i traguardi individuati nel Rapporto di Autovalutazione e con le azioni PNRR. Dovrà essere
individuata la ricaduta attesa delle attività di formazione nell’attività ordinaria della scuola. Potranno
anche essere previste attività di condivisione di buone pratiche e gruppi di lavoro per la produzione
di materiali/strumenti, utili per la comunità professionale. Per quanto riguarda la formazione del
personale tecnico ed ausiliario si ritiene fondamentale tenere conto di quanto emerso
nell’assemblea del personale Ata.
Consapevole dell’impegno che l’elaborazione del PTOF comporta per il Collegio dei docenti, il

---

## Pagina 6

6
Dirigente scolastico ringrazia per la competente e fattiva collaborazione e auspica che con
professionalità matura e consapevole si possa lavorare insieme per il miglioramento della nostra
scuola. Il Piano, che verrà predisposto a cura della Funzione Strumentale a ciò designata e dalla
Commissione a lei afferente, come da organigramma approvato dal Collegio dei docenti, sarà
portato all’esame del Collegio entro il 31 ottobre 2024.
L’atto è reso noto agli altri Organi collegiali competenti e pubblicato sul sito web della scuola.
Il Dirigente Scolastico
Marilena Giglia
Documento    informatico    firmato    digitalmente
ai sensi del D.Lgs 82/2005 s.m.i. e norme col
il quale sostituisce il documento cartaceo e la firma autografa

---

