# Contenuto PTOF: FRIS023002_PTOF.pdf

## Pagina 1

1

## Ministero Dell’Istruzione E Del Merito


## Ufficio Scolastico Regionale Per Il Lazio


## Istituto Di Istruzione Superiore “Dante Alighieri" Di Anagni

Cod. Meccanografico FRIS023002
Codice Fiscale 80005550605
e-mail  fris023002@istruzione.it  indirizzo pecfris023002@pec.istruzione.it  sito web www.iisanagni.edu.it
Liceo Classico “D. Alighieri” Anagni FRPC023019
Via della Sanità, 90 03012 Anagni
Tel. 0775727817
Liceo Scientifico e Linguistico Fiuggi FRPS02301C
Via Verghetti, 1 03014 Fiuggi
Tel. 0775514329

## Piano Triennale Dell’Offerta Formativa

2022/23-2023/2024-2024/2025

## Parametri Valutazione Del Comportamento

Approvazione Collegio docenti del………….
Approvazione Consiglio di Istituto del………….

---

## Pagina 2

2

## Criteri Di Valutazione Del Comportamento

La valutazione periodica e finale del comportamento è espressa in decimi e concorre alla
determinazione dei crediti scolastici e dei punteggi utili per beneficiare delle provvidenze in materia
di diritto allo studio (D.P.R. n. 122 del 22 giugno 2009, art. 4, c. 2).
Il voto di comportamento è unico ed è attribuito dal Consiglio di classe su proposta del docente con
maggior numero di ore d’insegnamento, sulla base dei parametri di seguito indicati.
Gli elementi presi in considerazione per l’attribuzione del voto di comportamento, oltre alle eventuali,
puntuali e motivate osservazioni presentate dai singoli docenti, fanno riferimento ai doveri degli
studenti previsti dagli artt. 3 e 4 del D.P.R. n. 249/1998 e s.m.e.i., che individuano responsabilità nei
contesti di seguito indicati:
• Interesse e partecipazione - l’alunno si dimostra partecipe e interessato, con interventi e proposte
pertinenti; - l’alunno collabora con i docenti ed i compagni, in modo attivo e costruttivo (evitando
note disciplinari apposte sul registro di classe, assenze non giustificate, ritardi e uscite anticipate ed
ogni comportamento negativo per la frequenza e la partecipazione proficua all’attività didattica ed
educativa).
• Impegno - l’alunno frequenta regolarmente ed assolve assiduamente agli impegni di studio; -
l’alunno rispetta gli impegni assunti (consegna puntuale dei compiti, presentazione regolare nei tempi
e nelle modalità delle giustificazioni, restituzione entro i termini stabiliti dei libri della biblioteca
ecc.).
• Socialità e comportamento - l’alunno rispetta le strutture e ha cura dell’ambiente scolastico; -
l’alunno esprime, verso tutte le componenti della comunità scolastica, lo stesso rispetto che chiede
per sé stesso; - l’alunno rispetta le disposizioni del Regolamento d’Istituto e gli impegni del Patto di
corresponsabilità; - l’alunno partecipa in modo responsabile alla vita della comunità scolastica e
risponde in modo positivo alle sollecitazioni didattiche ed educative.
Nell’assegnazione del voto di comportamento sono considerati tutti i livelli di valutazione, dall’1 al
10. Sono considerate valutazioni positive del comportamento i voti sei, sette, otto, nove e dieci. La
valutazione con voto sei, pur essendo considerata non negativa e comunque tale da non pregiudicare
il proseguimento regolare degli studi, segnala una situazione problematica. Di conseguenza, la
valutazione con voto sei si attribuisce per comportamenti di particolare gravità (autogestioni,
occupazioni degli studenti, atti di bullismo e/o cyber bullismo, atti di violenza e di mancanza di
rispetto nei confronti di persone e cose all’interno dell’Istituto e nelle zone di pertinenza dello stesso,
specialmente nei confronti di alunni fragili e/o in difficoltà; qualsiasi comportamento che esprima il
non rispetto del Regolamento d’Istituto come, ad esempio, un uso del cellulare non autorizzato dal
docente nel corso dell’attività didattica e di qualsiasi attività curriculare ed extracurriculare ecc.);
comportamenti per i quali è comunque possibile prevedere anche l’attribuzione di un voto inferiore
al sei, in rapporto alla gravità del comportamento. Si precisa che l’attribuzione del voto sei o di un
voto inferiore al sei deve essere preceduta da provvedimenti disciplinari (sospensioni anche brevi,
ripetuti richiami ed annotazioni del Dirigente scolastico) o da note individuali reiterate sul registro di
classe e/o sul diario personale, sempre segnalate alle famiglie degli alunni (sia minorenni sia
maggiorenni). Inoltre, la valutazione del comportamento con voto inferiore a sei decimi in sede di
scrutinio intermedio o finale è deliberata dal Consiglio di classe nei confronti dell’alunno cui sia stata
precedentemente irrogata una sanzione disciplinare ai sensi dell’art. 4, c. 1, del D.P.R. n. 249/98 e
s.m., integrato con DPR n. 235/07 e al quale si possa attribuire la responsabilità, nei contesti di cui al
comma 1 dell’art. 2 del Decreto Legge n. 137/08 (convertito in Legge n. 169/08), dei comportamenti
di seguito richiamati: a) comportamenti previsti dai cc. 9 e 9/bis dell’art. 4 del D.P.R. n. 249/98 e s.m.
(c. 9: “L’allontanamento dello studente dalla comunità scolastica può essere disposto anche quando
siano stati commessi reati che violano la dignità e il rispetto della persona umana o vi sia pericolo
per l’incolumità delle persone. In tale caso, in deroga al limite generale previsto dal comma 7, la
durata dell'allontanamento è commisurata alla gravità del reato ovvero al permanere della
situazione di pericolo. Si applica, per quanto possibile, il disposto del comma 8; c. 9-bis: “Con
riferimento alle fattispecie di cui al comma 9, nei casi di recidiva, di atti di violenza grave, o
comunque connotati da una particolare gravità tale da ingenerare un elevato allarme sociale, ove

---

## Pagina 3

3
non siano esperibili interventi per un reinserimento responsabile e tempestivo dello studente nella
comunità durante l'anno scolastico, la sanzione è costituita dall'allontanamento dalla comunità
scolastica con l'esclusione dallo scrutinio finale o la non ammissione all'esame di Stato conclusivo
del corso di studi o, nei casi meno gravi, dal solo allontanamento fino al termine dell'anno
scolastico”); b) comportamenti che violino i doveri di cui all’art. 3 del D.P.R. n. 249/98 e s. m., cc.
1, 2, 5 (c. 1: “Gli studenti sono tenuti a frequentare regolarmente i corsi e ad assolvere assiduamente
agli impegni di studio”; c. 2: “Gli studenti sono tenuti ad avere nei confronti del capo di Istituto, dei
docenti, del personale tutto della scuola e dei loro compagni lo stesso rispetto, anche formale, che
chiedono per se stessi”; c. 5: “Gli studenti sono tenuti ad utilizzare correttamente le strutture, i
macchinari e i sussidi didattici e a comportarsi nella vita scolastica in modo da non arrecare danni
al patrimonio della scuola”). L’insufficienza nel voto di comportamento, motivata e verbalizzata,
comporta in sede di scrutinio finale la non ammissione all’anno scolastico successivo o agli
esami di Stato (D.P.R. n. 122 del 22 giugno 2009, art. 6, c. 1). I provvedimenti disciplinari hanno
finalità educativa e tendono al rafforzamento del senso di responsabilità e al ripristino di rapporti
corretti all’interno della comunità scolastica. Le sanzioni sono ispirate, per quanto possibile, al
principio della riparazione del danno. Esse tengono conto della situazione personale dello studente,
al quale è sempre offerta la possibilità di convertirle in attività in favore della comunità scolastica.
Parametri di valutazione del comportamento INSERITI NEL P.T.O.F. 2022-2025
Voto
Parametri
Per l’attribuzione del voto 10 devono essere
individuati almeno sei parametri, di cui
vincolanti i punti n. 5 e 6.
1. Eccellente interesse e partecipazione all’attività didattica in tutte le
discipline, con assiduo e costruttivo contributo all’attività di ricerca, di
dialogo e di esperienza sociale, contributo evidenziato da tutti i docenti
del Consiglio di classe.
2. Assiduo e rigoroso svolgimento delle consegne scolastiche in tutte le
discipline.
3. Lodevole rispetto degli altri, di ogni componente e dell’ambiente
dell’istituzione scolastica.
4. Atteggiamento altamente propositivo all’interno della classe, con
funzione tutoriale nei confronti dei compagni in difficoltà e/o che
manifestino delle fragilità.
5. Scrupoloso rispetto delle norme disciplinari d’Istituto (es. uscita dalla
classe durante il cambio orario; soste prolungate nei corridoi e negli spazi
comuni senza motivazione e/o autorizzazione; spostamenti ingiustificati
da un plesso all’altro, ecc.).
6. Assidua frequenza scolastica con un numero irrilevante, ai fini della
partecipazione all’attività didattica, di ore di ingressi posticipati e uscite
anticipate.
7. Partecipazione alle iniziative volte all’ampliamento dell’Offerta
formativa, in orario curriculare ed extracurriculare.
8. Partecipazione attiva e costruttiva alle iniziative afferenti all’ambito
dell’accoglienza, dell’orientamento e dell’inclusione.
Per l’attribuzione del voto 9 devono essere
individuati almeno cinque parametri, di cui
vincolanti i punti n. 5 e 6.
1. Ottimo interesse e significativa partecipazione all’attività didattica nella
maggior parte delle discipline, con propensione al lavoro di
approfondimento individuale e apertura all’esperienza sociale.
2. Costante adempimento dei doveri scolastici in tutte le discipline.
3. Ottimo equilibrio nei rapporti interpersonali e pieno rispetto
dell’ambiente e di ogni componente dell’istituzione scolastica.
4. Ruolo sempre positivo e propositivo nel gruppo classe.
5. Rispetto costante e consapevole delle norme disciplinari d’Istituto.
6. Costante frequenza scolastica con un esiguo numero di ore di ingressi
posticipati e uscite anticipate.

---

## Pagina 4

4
7. Partecipazione alle iniziative volte all’ampliamento dell’Offerta
formativa, in orario curriculare ed extracurriculare.
8. Partecipazione attiva e costruttiva alle iniziative afferenti all’ambito
dell’accoglienza, dell’orientamento e dell’inclusione.
Per l’attribuzione del voto 8 devono essere
individuati almeno cinque parametri, di cui
vincolanti i punti n. 5 e 6.
1. Soddisfacente interesse e partecipazione all’attività didattica nella
maggior parte delle discipline.
2. Regolare svolgimento dei compiti assegnati.
3. Equilibrio nei rapporti interpersonali, rispetto dell’ambiente e di ogni
componente dell’istituzione scolastica.
4. Partecipazione per lo più collaborativa al funzionamento del gruppo
classe.
5. Rispetto costante e consapevole delle norme disciplinari d’Istituto.
6. Buona frequenza scolastica e limitato numero di ore di ingressi posticipati
e uscite anticipate.
7. Partecipazione alle iniziative volte all’ampliamento dell’Offerta
formativa, in orario curriculare ed extracurriculare.
8. Partecipazione attiva e costruttiva alle iniziative afferenti all’ambito
dell’accoglienza, dell’orientamento e dell’inclusione.
Per l’attribuzione del voto 7 devono essere
individuati almeno tre parametri.
1. Discreto interesse per la maggior parte delle discipline.
2. Non regolare svolgimento dei compiti nella maggior parte delle
discipline, con assenze strategiche.
3. Rapporti talvolta problematici con i docenti e nel gruppo classe.
4. Rapporti talvolta problematici con alunni fragili e/o in difficoltà.
5. Episodi occasionali e documentati con note disciplinari individuali di
mancanza di rispetto nei confronti degli altri e dell’ambiente
dell’istituzione scolastica e/o parziale ed occasionale disturbo dell’attività
didattica documentato con note disciplinari individuali.
6. Rispetto non sempre costante delle norme disciplinari d’Istituto
documentato con note disciplinari individuali (ad esempio, uso non
autorizzato dal docente del cellulare, uscite dalla classe non autorizzate e
uso di un linguaggio non consono all’ambiente scolastico).
7. Frequenza scolastica non costante e numerose ore di ingressi posticipati e
uscite anticipate.
Per l’attribuzione del voto 6 devono essere
individuati almeno tre parametri.
1. Mediocre interesse per le attività didattiche nella maggior parte delle
discipline.
2. Frequenti assenze strategiche e non adempimento dei compiti scolastici
nella maggior parte delle discipline.
3. Reiterata manifestazione di un comportamento non corretto con i
compagni di classe, con i docenti e con le altre componenti della comunità
scolastica, documentato con nota/e disciplinare/i individuale/i.
4. Reiterata manifestazione di una mancanza di rispetto nei confronti di
alunni fragili e/o in difficoltà, documentata con nota/e disciplinare/i
individuale/i.
5. Reiterata manifestazione di una mancanza di rispetto delle strutture, dei
macchinari e dei sussidi didattici, con danni al patrimonio della scuola,
documentata con nota/e disciplinare/i individuale/i.
6. Assiduo disturbo dell’attività didattica, documentato con nota/e
disciplinare/i individuale/i.
7. Ripetuti episodi di comportamenti che esprimono il non rispetto del
Regolamento d’Istituto (es.: falsificazione della firma dei genitori nella
modulistica in formato cartaceo, atti di bullismo e/o cyber bullismo, atti
di violenza e/o di mancanza di rispetto nei confronti di persone e cose

---

## Pagina 5

5
all’interno dell’Istituto e nelle zone di pertinenza dello stesso, uso non
autorizzato del cellulare), documentati con note disciplinari individuali.
8. Frequenza scolastica irregolare con un elevato numero di ore di ingressi
posticipati e uscite anticipate.
Per l’attribuzione dei voti da 1 a 5 devono
essere individuati almeno sette parametri.
1. Atteggiamento totalmente negativo nei confronti delle attività didattiche
in tutte le discipline, con un elevato numero di ore di ritardi e/o uscite
anticipate.
2. Ritardi, uscite e assenze non giustificati/e.
3. Comportamento molto scorretto, espresso in modo anche offensivo nei
confronti dei docenti, dei compagni e delle altre componenti della
comunità scolastica, documentato con note disciplinari individuali.
4. Funzione negativa nel gruppo classe, con comportamento che alimenti
situazioni di disagio di compagni fragili e/o in difficoltà.
5. Grave mancanza di rispetto delle strutture, dei macchinari e dei sussidi
didattici, con danni al patrimonio della scuola, documentata con note
disciplinari individuali.
6. Insufficiente frequenza scolastica, con assenze, numero di ore di ingressi
posticipati e uscite anticipate che denotano una partecipazione non
adeguata ai fini di una significativa esperienza di apprendimento.
7. Assiduo disturbo delle lezioni e del regolare svolgimento del processo
didattico-educativo, documentato con nota/e disciplinare/i individuale/i.
8. Atti di bullismo e/o di cyber bullismo, di violenza psicofisica in presenza
e/o sui social, documentati con note disciplinari individuali.
9. Atti di violenza grave o comunque connotati da una particolare gravità,
tali da provocare un elevato allarme sociale, documentati con
provvedimenti di allontanamento dalla comunità scolastica.
Parametri straordinari DaD
I parametri si applicano nel caso di lunghi periodi di assenza
(durata da valutare caso per caso) e per motivi di salute.
Voto
Parametri
Per l’attribuzione del voto 10 devono essere
individuati tutti i parametri.
• Presenza assidua e sempre puntuale alle lezioni sincrone in tutte le
discipline.
• Atteggiamento propositivo e collaborativo nel corso delle lezioni
sincrone, con assiduo e costruttivo contributo all’attività di ricerca e di
dialogo, contributo evidenziato da tutti i docenti del Consiglio di
classe.
• Puntuale e rigoroso svolgimento delle consegne scolastiche in tutte
le discipline, con manifesta attitudine al lavoro autonomo e
all’approfondimento.
Per l’attribuzione del voto 9 devono essere
individuati tutti i parametri.
• Presenza costante e sempre puntuale alle lezioni sincrone nella
maggior parte delle discipline.
• Atteggiamento corretto e responsabile nel corso delle lezioni
sincrone nella maggior parte delle discipline.
• Puntuale e costante svolgimento delle consegne scolastiche nella
maggior parte delle discipline.
Per l’attribuzione del voto 8 devono essere
individuati tutti i parametri.
• Presenza soddisfacente e quasi sempre puntuale alle lezioni sincrone.
• Atteggiamento complessivamente adeguato nel corso delle lezioni
sincrone.
• Svolgimento quasi sempre regolare delle consegne scolastiche.
Per l’attribuzione del voto 7 devono essere
individuati tutti i parametri.
• Presenza saltuaria alle lezioni sincrone, con ripetuti ritardi e/o
allontanamenti.

---

## Pagina 6

6
• Atteggiamento non sempre adeguato nel corso delle lezioni sincrone.
• Non regolare svolgimento delle consegne scolastiche.
Per l’attribuzione del voto 6 devono essere
individuati tutti i parametri.
• Numerose assenze alle lezioni sincrone, con ripetuti ritardi e/o
allontanamenti.
• Atteggiamento superficiale nel corso delle lezioni sincrone, con
episodi di mancanza di rispetto per il docente e/o i compagni di classe,
annotati dettagliatamente sul registro elettronico dal docente in orario.
• Reiterato inadempimento delle consegne scolastiche.
Per l’attribuzione del voto 5 devono essere
individuati tutti i parametri.
• Presenza pressoché nulla alle lezioni sincrone, con ripetuti ritardi e/o
allontanamenti.
• Atteggiamento totalmente negativo e gravemente irresponsabile nel
corso delle lezioni sincrone e ripetuta mancanza di rispetto per il
docente e/o i compagni di classe, annotata dettagliatamente sul registro
elettronico dal docente in orario.
• Totale inadempimento delle consegne scolastiche.

---

