# Contenuto PTOF: RM1M11900B_PTOF.pdf

## Pagina 1

Istituto Paritario Gesù-Maria
Scuola infanzia, primaria paritarie
Scuola media, liceo classico, linguistico e scientifico paritari
Via Flaminia, 631 – 00191 Roma
Tel. 06 3337212 – fax 06 3338833
Tel e fax 06 33220461
e-mail:       segr.secondaria@scuolagesumaria.it
direzione.jm@scuolagesumaria.it
sito web:   www.scuolagesumaria.it
Prot. 182/2024

## Atto Di Indirizzo


## Riguardante La Definizione


## E La Predisposizione Del Piano Dell’Offerta Formativa


## Per Il Triennio 2025-28


## Il Dirigente Scolastico

VISTA la Legge n. 59 del 1997, che ha introdotto l’autonomia delle istituzioni scolastiche;
VISTO il DPR 275/1999, che disciplina l’autonomia scolastica;
VISTO il D.L.vo 165 del 2001  ed integrazioni;
VISTO il DPR 80 del 28 marzo 2013;
VISTA la Legge 107 del 2015 che ha modificato l’art. 3 del DPR 275/1999;
VISTA la Nota Ministeriale  2182 del 28 febbraio 2017;
VISTA l’O.M. n.172 del 4 dicembre 2020 sulla valutazione della scuola primaria
VISTA la Legge n.92 del 20 agosto 2019 sull’insegnamento dell’educazione civica
VISTO il DM 328 del 22 dicembre 2022 Linee guida per l’orientamento
VISTO il DM 63 del 5 aprile 2023 sui docenti tutor e docenti orientatori
VISTA la Legge 197 del 29 dicembre del 2022 linee guida pe le discipline STEM
VISTO il DM 183 del 7 settembre 2024 Linee guida per l’insegnamento dell’educazione civica

## Considerato Che

1. Le innovazioni introdotte dalla Legge n. 107 del 2015, meglio conosciuta come La buona scuola, mirano
alla valorizzazione dell’autonomia scolastica che trova il suo momento più importante nella definizione e
attuazione del Piano dell’Offerta Formativa Triennale, documento fondamentale dell’identità culturale e
progettuale delle istituzioni scolastiche;
2. Le innovazioni introdotte dalla Legge n. 107 del 2015 stabiliscono che le istituzioni scolastiche, con la
partecipazione di tutti gli organi di governo, provvedano alla definizione del Piano dell’Offerta Formativa
per il triennio 2022-25;

## Tenuto Conto

•
delle linee guida per i licei;
•
delle Indicazioni Nazionali per il Curricolo 2012;
•
delle Indicazioni Nazionali e nuovi scenari (1/3/2018)

## Premesso Che

•
La formulazione della presente direttiva è compito attribuito al Dirigente Scolastico dalla Legge
n.107/2015;
•
L’obiettivo del documento è fornire indicazioni sulle modalità di elaborazione, sui contenuti
indispensabili, sugli obiettivi strategici da perseguire, sulle priorità, sugli elementi caratterizzanti
l’identità dell’istituzione scolastica, che devono trovare adeguata esplicitazione nel Piano Triennale

---

## Pagina 2

dell’Offerta Formativa, e sugli adempimenti che il corpo docente è chiamato a svolgere in base alla
normativa vigente;
•
Il collegio docenti elabora il Piano dell’Offerta Formativa (P.O.F) ai sensi dell’art. 3 del D.P.R. n°
275/99 e della L- n° 107/2015 che introduce il Piano Triennale dell’Offerta Formativa (P.T.O.F.),
sulla base delle linee di indirizzo fornite dal Dirigente Scolastico;
•
L’Offerta Formativa dovrà articolarsi tenendo conto non solo della normativa e delle Indicazioni
Nazionali, ma anche del carisma della Congregazione, della visione e missione condivise e dichiarate
nei POF precedenti, nonché del patrimonio di esperienza e professionalità che, in tanti decenni di
attività formativo-educativa,  hanno contribuito a costruire l’immagine dell’Istituto;

## E Tenuto Conto Che

l’Istituto paritario Gesù-Maria, dalla scuola dell’Infanzia al Liceo, in continuità con il carisma della
Congregazione, promuove, in uno sviluppo graduale:
•
la  formazione integrale della persona in tutti i suoi aspetti:  corporei, cognitivi, affettivi, relazionali,
spirituali;
•
la responsabilità verso sé e verso il mondo;
•
la gestione consapevole della libertà;
•
l’assunzione dell’alterità come ricchezza da condividere;

## Emana

il seguente ATTO DI INDIRIZZO rivolto al Collegio dei Docenti.
Preso atto che l’Istituto Gesù-Maria si sta impegnando su tre ambiti:
A. consolidamento delle competenze di base in italiano, matematica;
B. l’ambiente di apprendimento, mediante il digitale, la didattica laboratoriale e interventi adeguati
volti all’inclusione;
C. il potenziamento della  lingua inglese, grazie al sistema Cambridge e alle certificazioni linguistiche
il Dirigente Scolastico ritiene indispensabile che,  nell’elaborazione del Piano Triennale dell’Offerta
Formativa,  si tenga conto innanzitutto :
1. degli esiti dell’autovalutazione di Istituto, indicati nel Rapporto di Autovalutazione (RAV), delle
priorità, traguardi e obiettivi di processo individuati, delle strategie di miglioramento che saranno
sviluppate nel Piano di Miglioramento (di cui all’art.6, comma 1, del Decreto del Presidente della
Repubblica 28.3.2013 n.80), parte integrante del Piano Triennale dell’Offerta Formativa;
2. dei risultati delle rilevazioni nazionali degli apprendimenti restituiti in termini di misurazione dei
livelli della scuola e delle classi in rapporto alla media nazionale e regionale e , limitatamente ai dati
di scuola, a parità di indice di background socio-economico e familiare.
3. degli esiti scolastici in tutti i livelli di scuola

## Indirizzi Generali


Pianificare un’OFFERTA FORMATIVA coerente con i traguardi di apprendimento e con i Profili di
competenza, attesi e fissati dalle Indicazioni Nazionali e dalle Linee Guida vigenti, con le esigenze
del contesto territoriale, con le istanze particolari dell’utenza della scuola;

Mantenere coerenza tra le scelte curricolari, le attività di recupero/sostegno/potenziamento, i
progetti di ampliamento dell’offerta formativa, le finalità e gli obiettivi previsti nel PTOF al fine di
assicurare unitarietà dell’offerta formativa;

Finalizzare le scelte educative, curricolari, extracurricolari e organizzative al successo formativo di
tutti gli alunni e al potenziamento dell’inclusione scolastica;  alla cura educativa e didattica speciale
per gli alunni che manifestano difficoltà negli apprendimenti legate a cause diverse, monitorando
ed intervenendo tempestivamente  (a partire da una segnalazione precoce di casi potenziali DSA/

## Bes);


---

## Pagina 3


Favorire il potenziamento delle eccellenze e valorizzare il merito;

Rafforzare le competenze matematico-scientifico-tecnologiche e digitali (STEM)

Connotare la progettazione disciplinare del docente e del Consiglio di classe secondo un approccio
orientante

Sostenere formazione ed autoaggiornamento rivolte al personale docente per la diffusione
dell’innovazione metodologico-didattica e l’uso delle tecnologie digitali;

Rendere i dipartimenti disciplinari luoghi di ricerca-azione in ambito valutativo, di confronto
metodologico, di produzione di materiali, di proposte di formazione/aggiornamento, di
individuazione degli strumenti e modalità per la rilevazione degli standard di apprendimento;

Limitatamente al triennio liceale, progettare percorsi per le competenze trasversali (PCTO)  come
esperienze di orientamento  per una scelta più consapevole del percorso di studi universitari.

## Obiettivi Formativi E   Strategie


Valorizzare e potenziare le competenze linguistiche (lingua inglese e lingua spagnola), attraverso
l’istituzione di gruppi di livello, nella secondaria di primo e secondo grado;

Sviluppare e potenziare la metodologia CLIL  in tutti i livelli di scuola;

Potenziare l’uso di metodologie didattiche e prove di verifica, correlate alle prove standardizzate
nazionali;

Potenziare le competenze matematico-logiche e scientifiche, attraverso corsi mirati sulle materie

## Stem


Promuovere l’alfabetizzazione e il  perfezionamento dell’italiano come lingua seconda attraverso
corsi e/o laboratori per studenti di cittadinanza o di lingua non italiana;

Sviluppare processi di insegnamento-apprendimento  volti al coinvolgimento diretto e attivo degli
alunni: non solo lezione frontale, ma anche apprendimento cooperativo,  problem solving, lavoro di
ricerca nel piccolo gruppo, discussione guidata,  peer education, tutoring,  compiti di realtà, prove
esperte, debate, didattica laboratoriale.

Potenziare il coding in tutte i livelli  di scuola;

Sperimentare, attraverso griglie ed altri strumenti, metodi valutativi efficaci per l’acquisizione delle
competenze chiave e di cittadinanza;

Curare l’ambiente di apprendimento inteso come: progettazione e  costruzione della conoscenza;
scoperta e  piacere di apprendere insieme; relazione affettivamente significativa;

Prevedere progetti che implementino la cultura della salute, della sostenibilità e della sicurezza.

Ampliare l’offerta formativa curricolare con una progettazione di qualità, coerente, ragionata e non
dispersiva, utilizzando il più possibile il personale interno qualificato;

Promuovere corsi di aggiornamento e approfondimento sulla valutazione ed elaborazione delle
prove.

Favorire l’orientamento formativo come prassi educativo- didattica sin dalle prime classi della
secondaria di primo grado

## Gestione Organizzatva

•
Sviluppare e potenziare il sistema di valutazione della nostra Istituzione scolastica, sulla base dei
protocolli di valutazione autoprodotti o gestiti dall’Invalsi;
•
Prevedere un sistema di indicatori di qualità e di standard efficaci per rendere osservabili e
valutabili i processi e le azioni previste nel PTOF;
•
Migliorare quantità e qualità delle dotazioni tecnologiche;
•
Migliorare e sistematizzare i processi di osservazione e di misurazione degli apprendimenti degli
studenti attraverso il confronto per classi parallele, per consolidare il forte nesso tra valutazione e
curricolo d’istituto;
•
Operare in una logica di continuità verticale nel passaggio da un anno di corso all’altro e da un
livello all’altro;
•
Implementare i processi di dematerializzazione e trasparenza amministrativa;
•
Rendicontare i risultati;

---

## Pagina 4

•
Potenziare gli accordi di rete con altre scuole paritarie e, se possibile, con scuole statali e
promuovere convenzioni con  enti pubblici e privati.
•
Rivedere il curricolo verticale e curarne l’attuazione.

## Gestione Comunicativa E Relazionale

•
Operare per il miglioramento del clima relazionale e del benessere organizzativo;
•
Migliorare il sistema di comunicazione tra il personale, gli alunni e le famiglie, circa le informazioni
e le conoscenze interne ed esterne relative agli obiettivi perseguiti, le modalità di gestione, i
risultati conseguiti;
•
Promuovere e potenziare, sul sito web,  la comunicazione pubblica, vale a dire l’insieme di attività
rivolte a rendere visibili le azioni e le iniziative sviluppate dall’Istituto ed anche  acquisire le
comunicazioni/riflessioni degli stakeholders;
Il presente ATTO DI INDIRIZZO è pubblicato sul sito web d’Istituto  per essere reso noto a tutti i portatori di
interessi del territorio, agli studenti e alle loro famiglie e a tutto il personale della scuola, in particolare al
Collegio dei docenti.
Il Dirigente Scolastico
Prof. Rocco De Maria
Roma, 10 dicembre 2024

---

