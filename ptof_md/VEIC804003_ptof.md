# Contenuto PTOF: VEIC804003_PTOF.pdf

## Pagina 1


## Istituto Comprensivo “G. D’Annunzio”

Viale del Bersagliere,10– 30016 LIDO DI JESOLO (VE) tel. 0421 370129 –
www.icdannunzio.edu.it VEIC804003@istruzione.it – VEIC804003@PEC.ISTRUZIONE.IT
Cod. VEIC804003 C. F. 84003620279
PROGETTO SPERIMENTALE INDIRIZZO SPORTIVO A.S.2023/2024. Riferimento delibere n.36/2022 e 103/2022
rispettivamente del Collegio Docenti e Consiglio di Istituto.
Percorso di studio che mira a far acquisire la consapevolezza dell’importanza della pratica motoria e di un corretto
stile di vita.

## Regolamento

Art. 1 – Finalità
Il progetto richiama le tematiche di “sport e benessere“ inerenti il tema motricità ed eco sostenibilità (in
riferimento all’agenda 2030) da effettuare durante l’anno scolastico evidenziando la necessità che il docente di
educazione motoria sia affiancato dalla collaborazione delle realtà sportive del territorio, così da portare
professionisti di sport differenti all’interno della scuola e al tempo stesso fungere da “cerniera“ tra la realtà
scolastica e quella sportiva territoriale fatta dalle diverse associazioni, in modo da stimolare gli alunni a
praticare una vita sana attraverso la pratica di attività sportive ed educandoli nel contempo ad un corretto stile
di vita col fine altresì di contrastare le disuguaglianze socio-culturali,  prevenire l’abbandono e la dispersione
scolastica.
Art.2 - Modalità attuative:
Il progetto prevede rispetto all’orario curriculare due ore pomeridiane aggiuntive, sviluppate in modo da
avvicinare gli studenti alle variegate possibilità ed offerte della pratica motoria, sia individuale che di gruppo.
Al tempo stesso implementare la conoscenza della storia dello sport, contenuti anche teorici, afferenti
all’alimentazione dello sportivo, accrescendo al tempo stesso il loro senso civico attraverso una particolare
attenzione alle regole di gioco ed al FairPlay e alla scoperta e valorizzazione del territorio con attività
ecosostenibili.
Art. 3 – Criteri di ammissione
In fase di sperimentazione sono ammessi gli alunni che ne fanno richiesta sino a un massimo di 25
alunni.
E’ possibile esprimere esplicitamente la volontà di iscrivere l’alunno\a alla sperimentazione alla curvatura
sportiva utilizzando gli appositi spazi messi a disposizione sul modulo on-line personalizzato dalla scuola.
L’iscrizione comporta l’impegno a effettuare tutte le attività previste dal corso con il versamento se
necessario del contributo per eventuali corsi di ingresso per attività sportive ( es.nuoto).
Gli alunni ammessi potranno essere inseriti anche in classi diverse in considerazione della peculiarità dell’
Istituto che già prevede tale modalità per l’offerta di potenziamento di area linguistica.
Qualora il numero degli iscritti superi il limite sopra indicato si procederà ad estrazione tra tutti gli aventi
diritto a  parità di condizione.
Art. 4 – Articolazione orario scolastico
Il tempo scuola obbligatorio per gli alunni della classe a curvatura sportiva è di 32 ore settimanali: 30 ore
settimanali curriculari e 2 ore settimanali di ampliamento dell’offerta formativa così ripartite: un rientro
settimanale di due ore riservate alla pratica motoria e sportiva con attività laboratoriali ed iniziative
extracurricolari. Le due ore relative al rientro pomeridiano seguiranno la seguente scansione oraria:

ORE 13.55-14.15: educazione alimentare durante la pausa pranzo degli alunni ( no servizio mensa).

ORE 14.15-15.55: attività sportive (inclusi eventuali spostamenti di andata e ritorno per e da
strutture sportive e luoghi esterni alla scuola,preparazione per il rientro a casa).
La pausa pranzo in presenza è obbligatoria in quanto facente parte integrante dell’orario
opzionale obbligatorio.

---

## Pagina 2

In caso di particolari attività che richiedono un tempo maggiore di svolgimento, sarà previsto, in
accordo con le famiglie, un prolungamento una tantum dell’orario.
Art. 5 – Modalità organizzative delle attività motorie e sportive
Le lezioni sono tenute dai docenti di educazione fisica e da eventuale personale tecnico qualificato
messo a disposizione dalle federazioni e dalle associazioni sportive del territorio.
Le attività motorie e sportive sono svolte negli impianti sportivi dell’Istituto, impianti delle associazioni
affiliate e all’aperto. Si favoriranno gli spostamenti a piedi o con mezzi di trasporto pubblico, qualora
non fosse possibile può essere previsto il contributo delle famiglie per il pagamento di mezzi di
trasporto presso ditte private.
Oltre alla tradizionale programmazione disciplinare, il progetto prevede degli approfondimenti legati
all’ambito della salute e del benessere con il coinvolgimento di figure  professionali specifiche.
Art. 6– Attività proposte
Le attività e gli sport proposti saranno scelti sulla base dei seguenti criteri:

idoneità (compatibilità)all’età degli alunni;

fattibilità (per abbigliamento, attrezzature, ambiente, stagionalità);

disponibilità di strutture, attrezzature, tecnici qualificati.
La programmazione degli sport presentata alle famiglie ad inizio anno, può subire variazioni per motivi
organizzativi e disponibilità delle associazioni territoriali
Art. 7 – Valutazione
La valutazione avviene secondo i criteri riportati nel Piano Triennale dell’Offerta Formativa. Il docente
destinato alle attività della classe a curvatura sportiva, al termine di ciascun periodo didattico, elabora
una proposta di voto.
La valutazione del docente della classe a curvatura sportiva concorre alla determinazione del voto in
educazione fisica.
Gli alunni hanno il dovere di frequentare le lezioni sportivo-pratiche, ed hanno il diritto di essere
valutati a seconda delle loro competenze.
Art. 8 – Convenzioni istituzione scolastica e società\federazioni sportive o altri enti
Per la realizzazione delle attività della classe a curvatura sportiva la scuola si avvale, oltre che delle
associazioni sportive firmatarie del protocollo di intesa, anche dei seguenti enti, istituzioni,
organizzazioni:

Amministrazione Comunale

Uffici scolastici territoriali

Finanziatori esterni


## C.O.N.I


Federazioni sportive

Enti di promozione sportiva

Associazioni non sportive (Studi professionali)

Strutture sportive presenti sul territorio
La scuola si avvarrà anche di convenzioni, collaborazioni, gemellaggi, accordi di rete di scopo con altre
scuole secondarie di primo e secondo grado, anche ad Indirizzo sportivo per favorire un’attività di
orientamento scolastico efficace e consapevole.
Art. 9 – Partecipazione eventi sportivi e campionati studenteschi
Anche le alunne e gli alunni iscritti alla classe a curvatura sportiva possono partecipare a competizioni
sportive e ai campionati studenteschi.
Art. 10 – Coinvolgimento delle famiglie
Ad inizio anno scolastico le famiglie si impegnano a produrre la certificazione medica che attesti la
sana e robusta costituzione fisica per attività sportive non agonistiche. La scuola si riserva di chiedere
anche
altro
tipo
di
certificazione
medica
qualora
se
ne
ravvisasse
la
necessità
(es.:
elettrocardiogramma, certificazione medica per attività agonistica).
Le famiglie si impegnano a garantire la frequenza regolare dell’intero monte ore settimanale, compresi
eventuali incontri di approfondimento o stage formativi e la partecipazione degli studenti ad eventi
sportivi.

---

## Pagina 3

Le famiglie si impegnano a partecipare agli incontri rivolti ai genitori su tematiche legate alla cultura
del vivere sano e a stili di vita equilibrati.
.
Art. 11 – Modifiche ed integrazioni
Il presente regolamento, pubblicato sul sito web della scuola,  disciplina la fase sperimentale del
primo anno di progetto e sarà oggetto di revisione a partire dal prossimo anno scolastico.
Approvato con delibera Collegio Docenti n. 6 del 04/09/2023
Approvato con delibera dl Consiglio di Istituto n.139  del  04/09/2023

---

