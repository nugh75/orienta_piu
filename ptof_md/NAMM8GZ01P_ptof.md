# Contenuto PTOF: NAMM8GZ01P_PTOF.pdf

## Pagina 1


## Istituto Comprensivo 5


## “Eugenio  Montale”


## Napoli

Viale della  Resistenza 11K-80145 NAPOLI- tel.e fax 081/5430772
Codice fiscale: 95285650636 – Cod. Mecc. : NAIC8GZ00N
E-MAIL: naic8gz00n@istruzione.it – naic8gz00n@pec.istruzione.it
Sito web www.ic5montale.edu.it
Allegato 3 al Verbale del Collegio docenti del 09/09/2024
Prot. n. 7702/II-03 del 09/09/2024
Al Collegio dei docenti

## Sito

I.C.”5 Montale” – Napoli
OGGETTO: ATTO DI INDIRIZZO DEL DIRIGENTE SCOLASTICO AL COLLEGIO DOCENTI PER LA STESURA DEL
PTOF AGGIORNATO a.s. 2024/25

## Il Dirigente Scolastico

VISTO l’art. 3, comma 4, del DPR275/99, come modificato dall’art. 1, comma 14, della legge 107/2015;
TENUTO CONTO degli esiti dell’autovalutazione di istituto e, nello specifico, dei punti di forza e delle criticità
emerse dal Rapporto di Autovalutazione (RAV), e delle piste di miglioramento e potenziamento, da
sviluppare nel Piano di Miglioramento inteso come parte integrante del Piano Triennale dell’offerta
formativa;
CONSIDERATA la necessità di realizzare pratiche di insegnamento sempre più orientate allo sviluppo di
competenze di base, disciplinari e trasversali;
ATTESO CHE l’intera comunità professionale docente è coinvolta nella contestualizzazione didattica delle
Indicazioni Nazionali per il curricolo che orientano verso l’innovazione delle pratiche didattiche;
PRESO ATTO dell’adesione dell’Istituto a principi e valori della “Scuola Senza Zaino”;
RITENUTO che l’intera comunità professionale debba agire nel comune intento di ricercare e sperimentare
modalità e strategie efficaci per realizzare il successo formativo di tutti gli alunni e le alunne, di tutti gli
studenti e delle studentesse

## Definisce

Le seguenti Linee di indirizzo generale per l’attività della scuola, in base ai quali il Collegio docenti elaborerà
il Piano triennale dell’offerta formativa aggiornato all’a.s. 2024-2025.
Nell’elaborazione del POF annuale si dovrà tenere conto delle macroaree:
-

## Contrasto Alla Dispersione Scolastica

-

## Inclusione

-
CITTADINANZA e LEGALITA’

---

## Pagina 2

Il PTOF dovrà permettere alla scuola di raggiungere le finalità di seguito descritte:
1. finalizzare le scelte educative, curricolari, extracurricolari e organizzative al contrasto della
dispersione scolastica e di ogni forma di discriminazione, al potenziamento dell’inclusione scolastica
e alla realizzazione del diritto al successo formativo di tutti gli alunni, alla valorizzazione del merito e
delle eccellenze;
2. orientare i percorsi formativi:
▪ al potenziamento delle competenze chiave linguistiche, matematico-logiche, scientifiche e
digitali,
▪ allo sviluppo di competenze sociali e civiche e di cittadinanza per favorire comportamenti
responsabili e pensiero critico;
▪ al potenziamento delle competenze nei linguaggi non verbali (musica, arte e immagine,
educazione fisica, tecnologia);
3. Prestare massima attenzione alla cura educativa e didattica speciale per gli alunni che manifestano
difficoltà negli apprendimenti e/o comportamenti, difficoltà  legate a deficit, disturbi, situazioni di
svantaggio o di superdotazione cognitiva; prestare attenzione ai vissuti  e alla provenienza geografica
e culturale dei singoli alunni in difficoltà, attivando didattiche individualizzate e personalizzate, nel
rispetto della  normativa vigente e del dialogo collaborativo con le famiglie.
4. Promuovere l’orientamento formativo e scolastico, a partire da programmazioni di classe/sezione
che prevedano esperienze e contenuti volti all’autonomia di scelta e alla capacità di orientamento
dei alunni, affiancandovi azioni progettuali strutturate per la continuità educativa per tutti i discenti,
in particolare per gli studenti delle classi “ponte”;
5. ampliare l’offerta formativa curricolare con una progettualità coerente, ragionata e non dispersiva,
che sia ancorata al curricolo scolastico, alle aree progettuali individuate dal collegio docenti e al piano
di miglioramento e che utilizzi il più possibile -laddove presente, e compatibilmente alle risorse
finanziarie a disposizione della scuola - il personale interno qualificato, contenendo l’eventuale
supporto economico delle famiglie;
6. promuovere l’innovazione delle metodologie didattiche, attraverso:
-
lo sviluppo di azioni didattiche e di aggiornamento, che consentano lo sviluppo e il radicamento
della cultura e della prassi del curricolo verticale;
-
la diffusione di progettazione/programmazione e valutazione per competenze, così come
prevista dalle Indicazioni Nazionali per il curricolo infanzia e primo ciclo, che utilizzino e
valorizzino esperienze educativo-didattiche centrate su apprendimento cooperativo e
metacognitivo, problem-solving, laboratorio, valutazione orientativa e formativa, etc.;
-
la creazione di spazi di confronto nell’ambito degli organi collegiali nei quali sia possibile il dialogo
professionale tra docenti della stessa disciplina o stesso ambito, della stessa classe, dello stesso
ordine, di ordini di scuola diversi;
-
l’impegno in attività di ricerca-azione e/o di formazione e di condivisione, scambio e
documentazione di buone pratiche all’interno dell’istituto;
-
il miglioramento dell’ambiente di apprendimento inteso come insieme di luoghi, modalità,
tempi e relazioni in cui gli alunni imparano;
-
l’attribuzione di maggiore impulso alla promozione e attuazione del PNSD in modo che l’uso e la
diffusione delle tecnologie digitali possano favorire una didattica collaborativa, attiva e più
motivante;
7. prevedere azioni di formazione-aggiornamento rivolte al personale docente e ATA, che
contribuiscano alla realizzazione dei piani di digitalizzazione della scuola, sia di origine interna sia su
indicazione ministeriale;
8. prevedere progetti che implementino la cultura della salute, della sostenibilità e della sicurezza;
9. prevedere percorsi e azioni per valorizzare la scuola intesa come comunità attiva, aperta al territorio
e in grado di sviluppare l’interazione con le famiglie e con la comunità locale.

---

## Pagina 3

Per realizzare queste finalità, oltre alle azioni tese al perseguimento degli obiettivi di apprendimento propri
del I ciclo di istruzione, l’attività didattica di tutte le classi della scuola primaria e secondaria di primo grado
dovrà prevedere:
-
attività di orientamento intese come attività volte allo sviluppo dell’identità personale e della
capacità di operare scelte consapevoli e coerenti;
-
potenziamento dei linguaggi non verbali e multimediali, attraverso l’uso delle tecnologie digitali;
-
il superamento della didattica tradizionale e la ricerca di metodi innovativi centrati sul soggetto
in apprendimento.
-
il potenziamento della conoscenza delle lingue straniere e della conoscenza delle culture dei
paesi europei anche attraverso la promozione di progetti di partenariato e il conseguimento di
certificazioni linguistiche;
Dovranno inoltre essere previste:
➢ attività di valorizzazione delle eccellenze,
➢ attività di supporto alle problematiche del disagio scolastico,
➢ attenzione continua alla relazione educativa e alla comunicazione didattica efficace,
➢ attività che implementino la cultura della salute, della sostenibilità, della legalità e della sicurezza.
La programmazione didattica di tutte le classi dovrà prevedere:
-
percorsi di recupero integrati all’attività curricolare,
-
attività di sostegno agli alunni con bisogni educativi speciali eventualmente presenti,
-
piani individualizzati per alunni con DSA e altri disturbi o ritardi nell’apprendimento,
-
criteri di valutazione orientati alla valutazione formativa,
-
programmazione di attività extrascolastiche coerenti con la programmazione didattica della
classe, che tengano conto delle necessità scaturite dall’analisi dei bisogni formativi e delle
richieste esplicitate dagli studenti e dalle famiglie.
Sul versante metodologico-organizzativo, la didattica dovrà sviluppare processi di insegnamento -
apprendimento efficaci nell’ottica della personalizzazione, fondati non solo sulla lezione frontale, ma
sull’apprendimento cooperativo, sulla didattica per problemi, sul  lavoro di ricerca nel piccolo gruppo, sulla
didattica laboratoriale. Sarà fondamentale la condivisione e messa a sistema di buone pratiche predisposte
da gruppi di lavoro per la produzione di materiali/strumenti utili per la comunità professionale.
Sarà quindi necessario predisporre un ambiente di apprendimento strutturato attraverso l’organizzazione
flessibile della didattica, la piena funzionalità dei laboratori presenti e degli spazi interni ed esterni.
In un’ottica di continuità con la scuola primaria e secondaria di primo grado, la scuola dell’infanzia dovrà
realizzare attività che promuovano nei bambini lo sviluppo dell’identità, dell’autonomia, della competenza e
che li avviino alla cittadinanza consapevole, senza precorrere le esperienze e gli apprendimenti dei successivi
percorsi scolastici.
La scuola dell’infanzia dovrà presentarsi come un ambiente capace di accogliere le diversità e di promuovere
le potenzialità di tutti i bambini; dovrà promuovere lo star bene a scuola e un sereno apprendimento.
Lo stile educativo dei docenti dovrà essere ispirato a criteri di ascolto, accompagnamento, interazione
partecipata, con una continua capacità di osservazione del bambino.
Dovrà essere curata l’organizzazione degli spazi e dei tempi, secondi i principi di una scuola “senza Zaino”.   In
particolare:
-
lo spazio dovrà essere accogliente, ben curato, espressione delle scelte educative di ciascuna scuola,
- il tempo dovrà essere il più possibile disteso per consentire al bambino di vivere con serenità la
propria giornata,

---

## Pagina 4

-
l’attività di osservazione e valutazione dovrà avere carattere formativo, tesa a riconoscere,
descrivere e documentare i processi di crescita, evitando di classificare e giudicare le prestazioni dei
bambini, bensì orientata a esplorare e incoraggiare lo sviluppo di tutte le loro potenzialità.
Le Funzioni Strumentali individuate dal Collegio Docenti, la collaboratrice del Dirigente Scolastico, i
Coordinatori di Classe, le Referenti di plesso, i Responsabili dei progetti di ampliamento dell’offerta formativa
costituiranno i nodi di raccordo tra l'ambito gestionale e l'ambito didattico, al fine di garantire  la piena
attuazione del Piano.
Quanto sopra illustrato potrà essere effettivo ed efficace a condizione che, a partire dal corpo docente della
scuola, che della scuola stessa è il principale serbatoio di risorse intellettuali e culturali, si condividano stili di
relazione e di lavoro improntati  a :
-
collegialità,
-
condivisione e cooperazione,
-
spirito di rafforzamento delle altrui capacità,
-
disposizione alla ricerca-azione,
-
apertura all’ innovazione e al cambiamento.
Il presente Atto, rivolto al Collegio dei Docenti, è acquisito agli atti della scuola e pubblicato sul sito web della
scuola.
Il DIRIGENTE SCOLASTICO
Prof.ssa Paola Carnevale

---

