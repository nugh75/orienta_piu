# Contenuto PTOF: PIPS02500D_PTOF.pdf

## Pagina 1

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it

## Istituto Arcivescovile Paritario


## Santa Caterina


## Scuola Primaria


## Piano Triennale Dell’Offerta Formativa

2022-2025

---

## Pagina 2

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
2

## Cos’È Il Piano Triennale Dell’Offerta Formativa?

Il Piano Triennale dell’Offerta Formativa costituisce l’indicazione dell’identità del nostro Istituto.
Presenta gli strumenti e le strategie che il Collegio dei Docenti indica per raggiungere l’identità e la
condivisione dei valori educativi nei quali tutto il personale si riconosce.
Il Collegio dei Docenti, in collaborazione con il Consiglio d’Istituto e le Agenzie Formative operanti nel
territorio, tenendo conto delle caratteristiche della realtà locale e delle risorse umane e materiali disponibili,
elabora il PTOF.
Il PTOF è il documento fondamentale costitutivo dell’identità culturale dell’Istituto che, con esso, rende
esplicite le scelte culturali, organizzative e operative adottate per il conseguimento dei compiti istituzionali e si
assume la responsabilità riguardo ai risultati che produce.
Il nostro augurio è che il dialogo con gli studenti e le famiglie porti ad una collaborazione ancora più proficua
e al pieno raggiungimento dei comuni obiettivi educativi e formativi.
Il Piano Triennale dell’Offerta Formativa, i dati relativi alle attività didattiche, amministrative e
all'organizzazione della scuola sono reperibili negli Uffici di Presidenza, presso gli uffici delle segreterie.
La programmazione didattica di ogni disciplina è reperibile nei fascicoli presso la Segreteria e viene condivisa
con le famiglie ad inizio e fine anno scolastico tramite Registro Elettronico. I docenti, nel rispetto della libertà
di insegnamento, lavorano seguendo le Indicazioni Ministeriali.
L’Istituto Arcivescovile Santa Caterina richiede il rispetto di regole chiare e precise che assicurino piena
efficienza e produttività al suo lavoro e permettano il conseguimento degli obiettivi prefissati dal Progetto
Educativo di Istituto. Scopo supremo dell’Istituto è l’educazione e la promozione della persona nella sua
integralità e “in tutte le sue dimensioni, in particolare la dimensione esperienziale, intellettuale, critica,
estetica, relazionale religiosa”, secondo i principi cristiani e lo spirito della Costituzione della Repubblica
Italiana (PEI, Identità). L’Istituto si prefigge di “accogliere alunni senza distinzione di sesso, etnia, nazionalità,
lingua, religione, opinioni politiche, condizioni sociali e psico-fisiche” (PEI, Identità, 1). Ad ognuno dei
membri della comunità educante sono richiesti “disponibilità nella ricerca della cordialità sincera, accoglienza
attenta, capacità di ascolto e di dialogo nel rispetto e nella distinzione dei ruoli: docenti, discenti, personale
non docente, famiglie” (PEI, La comunità educante). Il Regolamento dell’Istituto definisce le norme alle quali
devono attenersi il personale docente e gli alunni per una proficua interazione con le altre componenti della
comunità scolastica.

---

## Pagina 3

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
3

## Scheda Della Scuola


## Codice Meccanografico (Primaria): Pi1E00100Q

Denominazione: ISTITUTO ARCIVESCOVILE PARITARIO SANTA CATERINA
Ente Gestore:

## Arcidiocesi Di Pisa

Presidente del Consiglio di Amministrazione: DOTT. SSA FRANCESCA PACINI
Preside: DOTT. SSA  ROBERTA CESARETTI
Indirizzo: PIAZZA S. CATERINA, 4   –  56127  PISA
Telefono: 050 55.30.39                                        Fax:  050 83.10.890
web:
www.scaterina-pisa.it
Orari e Contatti Uffici di Presidenza e Segreteria A.S.2024-2025
info@scaterina-pisa.it
preside@scaterina-pisa.it
segdid@scaterina-pisa.it
PEC: segdid@pec.scaterina-pisa.it
segamm@pec.scaterina-pisa.it
Dott.ssa Cesaretti Roberta
Preside e
Direttore
Amministrativo
assistente@scaterina-pisa.it
Signora Bertelli Manuela
Assistente
Amministrativo
assistente1@scaterina-pisa.it
Signora  Gori Eloisa
Assistente
Amministrativo
assistente2@scaterina-pisa.it
Dott. Notari Gabriele
Assistente
Amministrativo
Per richieste di appuntamento con il personale amministrativo o con la Direzione è possi-
bile rivolgersi direttamente al personale incaricato dei servizi di Portineria e Centralino o
contattare il numero 050 553039 dal lunedì al venerdì con orario 7.30-17.30.
Gli Uffici di segreteria sono aperti dal lunedì al venerdì con orario 8.00-13.30.

---

## Pagina 4

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
4

## Il Nostro Istituto: La Nostra Storia

La Scuola Primaria Paritaria Santa Caterina ha sede nel cuore di Pisa, a pochi minuti dalla Torre ed è
raggiungibile sia a piedi che in auto.
L’Istituto è stato fondato nel 1784, nell’ex convento domenicano di Santa Caterina, dall’Arcivescovo di Pisa
S. E. Mons. Angelo Franceschi, con l’autorizzazione di Pietro Leopoldo I Granduca di Toscana; vanta,
dunque, una storia centenaria e fin dall’Ottocento ha rappresentato nella realtà pisana un punto di riferimento
importante per l’educazione dei giovani.
Il territorio in cui è collocata la scuola si caratterizza per la vicinanza a un'Università particolarmente
qualificata e apprezzata, alla Scuola Normale, alla Scuola Superiore Sant'Anna, al CNR e a un’Azienda
Ospedaliera rinomata per le sue eccellenze. Questo ci consente di avere la collaborazione di professionisti di
alto livello per interventi didattici e di orientamento.
Il complesso Santa Caterina comprende inoltre il Seminario, l’Istituto Superiore di Scienze Religiose «Niccolò
Stenone», la
Scuola di
formazione
teologica
e il
Pensionato Universitario
«G.
Toniolo».
Nell’Istituto si svolgono convegni e congressi, mostre e presentazioni di libri ed è messa a disposizione del
pubblico la prestigiosa Biblioteca Cathariniana, che ha qui la sua sede, seppure in locali diversi, dal XIII
secolo, quando il complesso di edifici ospitava il Convento dei Domenicani. Oggi conserva manoscritti,
incunaboli ed oltre 50.000 volumi, dal XVI secolo alle opere contemporanee.
L’Istituto Arcivescovile Paritario Santa Caterina ha la possibilità di accogliere alunni nel Nido d’infanzia ‘Il
Birichino’, per poi continuare l’iter formativo e scolastico nella scuola dell’Infanzia, proseguendo nella scuola
Primaria fino poi ad arrivare alla scuola Secondaria di Primo Grado e concludere l’istruzione nel nostro Liceo
(indirizzo scientifico e indirizzo linguistico).
La Scuola Primaria promuove un percorso di apprendimento e formazione attento ai bisogni dei bambini.
Fanno parte del gruppo docente insegnanti madrelingua che effettuano lezioni curricolari di Inglese,
insegnanti abilitati all’insegnamento della lingua inglese che adottano la metodologia CLIL, un insegnante
specializzato di Musica e un insegnante specializzato di Ed.Fisica.

---

## Pagina 5

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
5

## Chi Siamo

Gli orientamenti educativi e formativi del nostro Istituto vedono una felice fusione tra quelli che sono i
principi evangelici e le più recenti indicazioni per il curricolo; l’intento, non poco ambizioso, è quello di
promuovere vari aspetti di una persona dal punto di vista didattico, critico, di coscienza, relazionale e
religioso.
Dunque, il profilo dell’insegnante del Santa Caterina si contraddistingue per:
- una radicata, autentica e sempreverde passione per il lavoro;
- la fermezza abbinata a un vero sentimento di accoglienza verso gli alunni;
- la capacità di empatia e il dialogo con bambini e genitori;
- il dialogo trasparente con la famiglia al fine di cooperare per il bene dei bambini;
- il formarsi di duraturi e saldi legami;
- il creare percorsi ad personam se il bambino presenta difficoltà o particolari potenzialità;
- il rispetto tra i colleghi e la voglia di collaborare;
- la voglia di migliorarsi e aggiornarsi.
Questa specifica allo stile dell’insegnamento non è certo marginale nel nostro discorso educativo: la ricerca
dell’individualizzazione, la progettazione di percorsi personalizzati e svariate modalità di lavoro in classe,
presuppongono uno sfondo relazionale.
Inoltre, il docente nella sua relazione con la famiglia garantisce:
- una conoscenza preliminare all’iscrizione dei bambini organizzata in attività orientativa;
-  la condivisione dell’accoglienza;
- una tempestiva e puntuale informazione sul raggiungimento o meno degli obiettivi e/o eventuali
difficoltà.
La linea educativa che si può delineare nel quadro di un’attenzione totale alla formazione della persona in una
scuola cattolica è, come detto durante la relazione per l’incontro con gli insegnanti del 3.09.08 dal nostro
Arcivescovo Giovanni Paolo Benotto:
“...non da intendersi in senso neutrale o relativistico, secondo l’opinione diffusa che vorrebbe ridurre la formazione agli aspetti
puramente tecnici e funzionali, bensì vuol essere centrata su valori ed orizzonti forti di significato, presupponendo una
determinata concezione dell’uomo e della vita che scaturisca dalla sapienza cristiana”.

---

## Pagina 6

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
6
Questi i principi dell’Istituto:
- una scuola che assicuri rispetto per la persona e rapporto costante con docenti qualificati, motivati e sempre
disponibili;
- una scuola che riunisca, in un’unica sede, molteplici attività (scolastiche, culturali, sportive, ricreative, di
laboratorio);
- una scuola che prevede tempo pieno e attività pomeridiane;
- una scuola dai fermi principi etici, oltre che religiosi;
- una scuola in cui i bambini possano essere lasciati con serenità anche prima e dopo il suono della
campanella.
Chi siamo A.S. 2024/2025

---

## Pagina 7

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
7

## Sistema Gestione Qualità Agiqualitas

L’adozione di un Sistema di Gestione per la Qualità (SGQ) costituisce la decisione strategica di ogni
organizzazione che voglia rispondere in maniera sempre adeguata alle nuove esigenze nella prospettiva del
miglioramento continuo delle attività svolte e, quindi, dei servizi erogati. Tale scelta richiede un cambiamento
nel modo stesso di concepire l’organizzazione: essa viene infatti vista come un sistema dinamico e flessibile,
che richiede lo sviluppo di una cultura organizzativa di tipo “proattivo”, in grado non solo di far fronte e
“reagire” ai cambiamenti, ma anche di anticiparli, prevedendoli.
In particolare, attraverso l’elaborazione del SGQ, l’Istituto Arcivescovile Paritario Santa Caterina vuole
puntare al miglioramento continuo della propria efficienza ed efficacia, in funzione di un sempre più elevato
grado di soddisfacimento delle esigenze dei propri soggetti portatori di interesse: studenti e famiglie, Ente
Gestore, personale docente e non docente, organi di Direzione dell’Istituto.
L’Istituto Arcivescovile Paritario Santa Caterina, dal mese di aprile 2015, ha intrapreso uno specifico percorso
di lavoro per l’ottenimento della Certificazione di Qualità Agiqualitas in conformità ai requisiti della
normativa UNI EN ISO 9001:2015 (ISO 9001:2015). La prima certificazione è stata rilasciata in data 13
maggio 2016.
Il SGQ contiene concreti elementi di carattere operativo, relativi alla gestione dei processi e delle attività che
accompagnano l’erogazione dei servizi. Al tempo stesso tale Sistema interessa elementi di tipo
comportamentale e motivazionale, favorendo lo sviluppo delle condizioni affinché il personale sia realmente
coinvolto nei processi, facendo leva sul senso di appartenenza istituzionale, di responsabilità individuale, di
capacità a lavorare in gruppo e di condivisione della strategia comune.

---

## Pagina 8

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
8

## Ruolo Della Famiglia

Come evidenziato dal nostro Mons. Arcivescovo Giovanni Paolo Benotto nel Piano Pastorale 2009- 2014, ‘Li
inviò a due a due davanti a sé’: ’
Significativamente il Servo di Dio Giovanni Paolo II aveva fatto oggetto di tre corpose encicliche i temi della verità, della vita e
del rapporto tra fede e ragione. Tre encicliche di fatto poco conosciute anche in ambito ecclesiale, e che invece hanno molto da dire
per aiutarci ad incarnare il messaggio del Vangelo nell’umanità del nostro tempo e per sostenerci nel dare anima e pienezza alla
testimonianza di ogni cristiano. ‘Veritas splendor’, ‘Evangelium vitae’, ‘Fides et ratio’ costituiscono tre capisaldi irrinunciabili
per ogni serio progetto educativo, insieme a un forte impegno di amore, senza il quale non potrà mai giungere a buon fine un
autentico percorso formativo della persona.’
Da quanto sopra citato, si evince come non possano essere solamente la scuola o solo la famiglia ad operare
distintamente per  il bambino, ma come sia strettamente indispensabile la piena collaborazione tra la
famiglia e la scuola per giungere a quella formazione integrale e armoniosa della sfera personale, sociale e
cristiana della persona che sarà l’adulto di domani.
Ciò significa promuovere negli alunni una crescita attraverso il messaggio di Gesù che abbia come fine lo
sviluppo di:
- autonomia
- senso civico
- socializzazione (apertura verso bambini di diverse nazionalità, varie realtà culturali e religiose).
Ne consegue come sia preciso dovere e diritto della famiglia di essere presente alla vita della scuola, al fine di
rendere il migliore servizio possibile ai loro figli. In questa direzione va messo in atto un rapporto scuola-
famiglia basato sulla partecipazione, la responsabilità, la condivisione, la trasparenza, nell'intento di realizzare
in obiettivo comune.
All’interno della vita scolastica sono importante punto di riferimento i rappresentanti dei genitori, eletti
annualmente dai genitori stessi mediante elezioni scolastiche che si tengono entro il mese di ottobre. Per la
loro funzione di tramite tra i genitori e il corpo docente, svolgono un ruolo essenziale nella comunicazione
famiglie-scuola.

---

## Pagina 9

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
9

## Integrazione  E Inclusione

L’Istituto Santa Caterina rispetta in pieno il dettato costituzionale (Art.2) che richiede sia ai singoli soggetti
che alle formazioni sociali l’adempimento del dovere di solidarietà.
La scuola è impegnata nel dare risposte significative alle richieste di formazione, di socializzazione e di
integrazione che provengono dai soggetti più fragili; da ciò deriva l’opportunità di avere figure di sistema che
possano costituire elementi di raccordo tra la scuola e l’extrascuola, che siano punti di riferimento per i
docenti per conoscere le offerte delle diverse agenzie educative presenti nel territorio, oltre che di
comunicazione con le famiglie dei soggetti interessati.
La Scuola riserva un’attenzione particolare agli alunni con Bisogni Educativi Speciali grazie a un corpo
docente formato da un punto di vista pedagogico e didattico.
I destinatari dell’intervento a favore dell’inclusione scolastica sono tutti gli alunni con Bisogni Educativi
Speciali che manifestino: disabilità (Legge 104/92); disturbi specifici di apprendimento (Legge 107/2010 e
relative Linee Guida); alunni con altri BES (svantaggio socio-economico, svantaggio linguistico e/o
culturale).
L’Istituto si propone di creare un ambiente accogliente, di sostenere l’apprendimento, di centrare l’intervento
sulla classe in funzione dell’alunno, di favorire l’acquisizione di competenze collaborative; di promuovere una
stretta collaborazione fra tutte le componenti della comunità educante.

## Bullismo E Cyberbullismo

L'Istituto Santa Caterina dedica particolare cura e attenzione all'organizzazione di attività volte a prevenire,
contrastare e conoscere i fenomeni di bullismo e cyberbullismo.
Il nostro Istituto ha un docente Referente Antibullismo che, insieme al Team Antibullismo composto da
alcuni docenti della primaria, secondaria di primo e di secondo grado, ogni anno organizza incontri ed eventi
con associazioni o enti esterni specializzati. Sul sito della scuola è possibile trovare il Regolamento
Antibullismo, che viene aggiornato con regolarità dal Team, e il documento di e-policy in cui si trovano le
linee guida dell'Istituto in materia di cybersicurezza e di utilizzo positivo delle TIC nella didattica.
I docenti promuovono il dialogo con gli alunni attraverso diverse attività didattiche di riflessione e di
scambio.
La scuola deve essere un luogo sicuro, in cui le figure di riferimento si fanno presenza costante di affetto,
attenzione e ascolto.

---

## Pagina 10

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
10

## Organizzazione

Orario
Per il corrente anno, gli orari delle ricreazioni e dei turni mensa sono stati organizzati in modo da garantire
sicurezza. Ogni classe accede agli spazi secondo una precisa scansione oraria che ne permette una fruizione
attenta.
L’attività didattica:
Tempo pieno per tutte le classi con orario settimanale di 40 ore articolato su 5 giorni dal lunedì al venerdì,
dalle 8.00 alle 16.00.
La lezione da svolgere a casa è assegnata solo nel fine settimana per rafforzare i concetti spiegati e studiati
durante le lezioni.
Servizio entrata anticipata/uscita posticipata:
Il nostro Istituto propone il Progetto ‘Chi ben comincia… Accogliamo con gentilezza‘ come attività del servizio di
accoglienza gratuita per gli alunni della Scuola Primaria.
Il servizio si svolge in collaborazione con l’Associazione ‘I Cavalieri’ e si basa, in maniera mirata, su attività e
giochi che portano i bambini a sviluppare doti di gentilezza spontanea e di premura verso gli altri.
Il servizio di accoglienza consente l’ingresso flessibile a scuola degli alunni tra le ore 7.30 e le ore 8.15; il
servizio gratuito di prolungamento orario pomeridiano consente l’uscita flessibile tra le ore 16.00 e le ore
17.30.
Ritardi e uscita anticipata:
I ritardi disturbano l’inizio dell’attività didattica, pertanto:
- gli insegnanti sono autorizzati ad accogliere i bambini in ritardo entro e non oltre le ore 8.30 per un
massimo di 3 volte nel corso dell’anno scolastico.
7:30   Accoglienza
8:15   Inizio lezioni
9.40 - 10:10  Ricreazione e merenda (classi I, II)
10-10.30 Ricreazione e merenda (classi III, IV)
10:10 – 10.40  Ricreazione e merenda (classi V)
11.45  Inizio dei turni mensa e ricreazione e successiva ripresa delle lezioni
16:00  Uscita

---

## Pagina 11

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
11
- oltre i 15 minuti di ritardo il genitore dovrà chiedere alla Preside il permesso straordinario d’entrata da
presentare ai docenti.
Al fine di evitare disagi nell’organizzazione scolastica, con conseguente ripercussione negativa sullo
svolgimento delle attività didattiche l’Istituto chiede alle famiglie che, in via straordinaria, necessitano di
usufruire dell’uscita anticipata, di presentarsi a scuola solo ed esclusivamente negli orari di intervallo previa
compilazione e consegna in portineria del permesso prestampato fornito dalla scuola.
Da Regolamento Scolastico è fatto divieto, nel rispetto di tutti, di accompagnare gli alunni nelle classi e
accedere ai corridoi o agli altri locali della scuola.
Uscita con persona estranea:
Nel caso l’alunno dovesse uscire da scuola con una persona non conosciuta dall’insegnante, è fondamentale
compilare il modulo per la delega presso la portineria la mattina stessa, per la massima sicurezza del bambino
e della famiglia, e consegnare una fotocopia del documento d’identità.
L’abbigliamento scolastico proposto per tutti gli alunni di Nido, Scuola dell’Infanzia, Scuola Primaria,
Scuola Sec. I grado, Liceo e per i partecipanti alle attività del coro di voci bianche sono disponibili per
l’acquisto esclusivamente online sul sito del fornitore http://www.tempoimperfetto.it  raggiungibile anche
dal sito della scuola.

## Attività In Orario Extrascolastico

Dalle ore 16:30 la scuola prepone dei corsi extra-scolastici. I bambini iscritti vengono direttamente affidati
dai docenti di classe agli insegnanti specialisti per svolgere le attività rimanendo all’interno dell’Istituto.
Corso di Teatro in Lingua Inglese
Corso Cambridge
Coro di Voci Bianche del Santa Caterina
Attività Sportive Polidisciplinari

---

## Pagina 12

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
12

## Il Pasto: Organizzazione E Gestione

Il momento del pasto, considerato anch'esso momento educativo, si svolge dalle 11.45 alle 13.55 circa
(secondo turni organizzati per classe) con modalità self-service e con la presenza e l'assistenza costante degli
insegnanti.
Il servizio mensa dovrà essere corrisposto con un contributo mensile tramite il bollettino MAV. I bambini si
avvalgono del servizio mensa in quanto incluso nell’orario scolastico a tempo pieno.
Uno dei nostri propositi è quello di educare ad una corretta alimentazione stimolando la fornitura integrale
di alimenti di origine naturale e genuini, che non contengano Organismi Geneticamente Modificati,
accordando la preferenza a quelli locali, freschi e di stagione.
Vengono proposti due menù: uno estivo e uno invernale.
Per i genitori che lo richiedono è possibile proporre pasti per bambini che presentino intolleranze, allergie o
per motivo etico-religiosi.

---

## Pagina 13

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
13

## Il Curricolo Verticale

La scuola Primaria lavora nel rispetto delle Indicazioni Ministeriali.
I curricoli sono dei percorsi educativi e didattici che la scuola costruisce per garantire il successo formativo
degli alunni.
Nella scuola Primaria, il curricolo viene articolato attraverso gli ambiti disciplinari, affidati ai docenti a
seconda della loro professionalità o inclinazione. Tali ambiti disciplinari permettono agli alunni di accostarsi
ai saperi in un’ottica interdisciplinare.
È fondamentale l’idea del curricolo verticale perché il bambino, man mano che cresce, utilizza parte di
cultura acquisita precedentemente: al centro del curricolo c’è la relazione o, meglio, l’ambiente mediante il
quale avviene l’incontro tra il bambino e la cultura della società.
L’insegnante deve comprendere ciò che accade durante il percorso di apprendimento; lavorare sul curricolo
significa cercare i vincoli conoscitivi intorno ai quali costruire le connessioni più adatte per gli studenti.

---

## Pagina 14

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
14

## Curricolo Scuola Primaria

Profilo delle competenze al termine del primo ciclo di istruzione
Lo studente al termine del primo ciclo, attraverso gli apprendimenti sviluppati a scuola, lo studio personale, le
esperienze educative vissute in famiglia e nella comunità, è in grado di iniziare ad affrontare in autonomia e
con responsabilità, le situazioni di vita tipiche della propria età, riflettendo ed esprimendo la propria
personalità in tutte le sue dimensioni. Ha consapevolezza delle proprie potenzialità e dei propri limiti, utilizza
gli strumenti di conoscenza per comprendere se stesso e gli altri, per riconoscere ed apprezzare le diverse
identità, le tradizioni culturali e religiose, in un’ottica di dialogo e di rispetto reciproco. Interpreta i sistemi
simbolici e culturali della società, orienta le proprie scelte in modo consapevole, rispetta le regole condivise,
collabora con gli altri per la costruzione del bene comune esprimendo le proprie personali opinioni e
sensibilità. Si impegna per portare a compimento il lavoro iniziato da solo o insieme ad altri. Dimostra una
padronanza della lingua italiana tale da consentirgli di comprendere enunciati e testi di una certa complessità,
di esprimere le proprie idee, di adottare un registro linguistico appropriato alle diverse situazioni.
Nell’incontro con persone di diverse nazionalità è in grado di esprimersi a livello elementare in lingua inglese
e di affrontare una comunicazione essenziale, in semplici situazioni di vita quotidiana, in una seconda lingua
europea. Utilizza la lingua inglese nell’uso delle tecnologie dell’informazione e della comunicazione. Le sue
conoscenze matematiche e scientifico-tecnologiche gli consentono di analizzare dati e fatti della realtà e di
verificare l’attendibilità delle analisi quantitative e statistiche proposte da altri. Il possesso di un pensiero
razionale gli consente di affrontare problemi e situazioni sulla base di elementi certi e di avere consapevolezza
dei limiti delle affermazioni che riguardano questioni complesse che non si prestano a spiegazioni univoche.
Si orienta nello spazio e nel tempo dando espressione a curiosità e ricerca di senso; osserva ed interpreta
ambienti, fatti, fenomeni e produzioni artistiche. Ha buone competenze digitali, usa con consapevolezza le
tecnologie della comunicazione per ricercare e analizzare dati ed informazioni, per distinguere informazioni
attendibili da quelle che necessitano di approfondimento, di controllo e di verifica e per interagire con
soggetti diversi nel mondo. Possiede un patrimonio di conoscenze e nozioni di base ed è allo stesso tempo
capace di ricercare e di procurarsi velocemente nuove informazioni ed impegnarsi in nuovi apprendimenti
anche in modo autonomo. Ha cura e rispetto di sé, come presupposto di un sano e corretto stile di vita.
Assimila il senso e la necessità del rispetto della convivenza civile. Ha attenzione per le funzioni pubbliche
alle quali partecipa nelle diverse forme in cui questo può avvenire: momenti educativi informali e non
formali, esposizione pubblica del proprio lavoro, occasioni rituali nelle comunità che frequenta, azioni di
solidarietà, manifestazioni sportive non agonistiche, volontariato, ecc. Dimostra originalità e spirito di
iniziativa. Si assume le proprie responsabilità e chiede aiuto quando si trova in difficoltà e sa fornire aiuto a
chi lo chiede. In relazione alle proprie potenzialità e al proprio talento si impegna in campi espressivi, motori
ed artistici che gli sono congeniali. È disposto ad analizzare se stesso e a misurarsi con le novità e gli
imprevisti.

---

## Pagina 15

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
15
Il primo ciclo d’istruzione comprende la scuola primaria e la scuola secondaria di primo grado. Ricopre un
arco di tempo fondamentale per l’apprendimento e lo sviluppo dell’identità degli alunni, nel quale si pongono
le basi e si acquisiscono gradualmente le competenze indispensabili per continuare ad apprendere a scuola e
lungo l’intero arco della vita.
Dalle Indicazioni Nazionali per il curricolo
della scuola dell’infanzia e del primo ciclo d’istruzione
Decreto del regolamento attuativo, 16 novembre 2012

---

## Pagina 16

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
16

## Discipline Di Insegnamento

Il testo di legge prevede che l’orario dedicato all’insegnamento di Ed. Civica non possa essere inferiore a 33
ore per ciascun anno di corso, da svolgersi nell’ambito del monte ore complessivo annuale previsto dagli
ordinamenti, comprensivo della quota di autonomia eventualmente utilizzata. Non si tratta dunque di un
contenitore rigido, ma di una indicazione funzionale ad un più agevole raccordo fra le discipline e le
esperienze di cittadinanza attiva che devono concorrere a comporre il curricolo di educazione civica. Ogni
disciplina è, di per sé, parte integrante della formazione civica e sociale di ciascun alunno (dalle Linee Guida per
l’Insegnamento dell’Educazione Civica).

---

## Pagina 17

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
17

## Programmazione

La Programmazione dell'intervento formativo ha lo scopo di esplicitare con chiarezza, precisione e
consapevolezza le varie fasi del processo formativo.
La sua pianificazione prevede:
- l'analisi della situazione iniziale;
- la definizione di obiettivi generali di tipo pedagogico e di obiettivi disciplinari efficaci alla
formazione e all'apprendimento degli alunni;
- la selezione dei contenuti tenendo presenti le esperienze e le competenze già maturate;
- la selezione delle metodologie e delle strategie;
- la ricerca di procedure di verifica e di valutazione.
Le scelte formative fanno riferimento alla necessità di:
- sviluppare rapporti e relazioni interpersonali adeguati;
- disporre di momenti specifici per l'attività individualizzata e di recupero;
- integrare il curricolo tradizionale con attività che promuovano la pratica di linguaggi diversificati (musicale,
teatrale, ecc.…);
- praticare un primo approccio significativo alle tecnologie informatiche;
- rendere i bambini protagonisti attivi del proprio percorso formativo;
- promuovere abilità di relazione e collaborazione.
Il lavoro dei docenti si baserà sulla:
- esplorazione e ricerca;
- vita di relazione;
- mediazione didattica;
- osservazione, sperimentazione e verifica.
Il progetto che il nostro Istituto offre si propone di garantire un percorso formativo sereno, dinamico e mo-
tivante, che miri a incoraggiare la curiosità e la partecipazione e ad accrescere la fiducia nelle proprie capacità.

---

## Pagina 18

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
18

## Metodologia

L’insegnante è un vero e proprio attivatore di processi allo scopo di rendere autonomi gli allievi nei propri
percorsi conoscitivi.
I principali metodi didattici e le strategie di apprendimento adottate nel nostro Istituto sono:
- cooperative learning: basato sull’interdipendenza positiva e sulla partecipazione in gruppo;
- modelling: è un processo mediante il quale il docente mostra l’abilità da modellare e fornisce feed-
back durante la prestazione dell’alunno;
- peer education: educazione tra pari;
- learning by doing: imparare facendo, metodo con approccio sensoriale;
- problem solving: scoperta di regole mediante la presentazione di una situazione problematica da ri-
solvere;
- role playing: simulazione dei comportamenti della vita reale;
- flipped classroom: l’insegnamento capovolto parte dalle conoscenze e dagli interessi già acquisiti;
- mastery learning: apprendimento per maestria: la disciplina viene insegnata per item graduati per
difficoltà;
- didattica laboratoriale.: incoraggia l’apprendimento attivo ed esperienziale.
Il laboratorio è inteso sia come luogo fisico (anche la stessa aula) sia come momento in cui l’alunno è attivo.
Concepito come spazio operativo esso rappresenta un vero e proprio luogo di esperienza di apprendimento
in situazione. La didattica si caratterizza per la sua capacità di coinvolgimento, sollecitazione dell’interesse e
motivazione.
Il laboratorio diventa il luogo del fare: acquisizione e interiorizzazione delle informazioni, rielaborazione
personale di idee che rimette in circolo in modo innovativo, sperimentare canali espressivi e linguaggi diversi.
Anche il docente, operando come mediatore tra gli alunni, rende l’aula laboratorio di ricerca
interdisciplinare di soluzione ai problemi della vita e dell’ambiente e le discipline diventano il luogo di
conservazione dei saperi umanistici e scientifici.

---

## Pagina 19

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
19
Nella Raccomandazione del Consiglio Europeo del 22 maggio 2018 sono elencate le otto Competenze
Chiave per l’apprendimento permanente.
Tali skills si sviluppano in una prospettiva di apprendimento permanente, dalla prima infanzia a tutta la vita
adulta, mediante l’apprendimento formale, non formale e informale in tutti i contesti, in primis a scuola.
Queste competenze vengono certificate al termine del primo ciclo di istruzione dove viene indicato il livello
conseguito dall’alunno/a per ognuna di esse.
I docenti dedicano particolare attenzione al percorso formativo dei propri alunni cercando di trasmettere
loro, attraverso metodi di insegnamento coinvolgenti e condivisi, consapevolezza e curiosità e accompagnarli
verso il raggiungimento delle competenze prefissate.

---

## Pagina 20

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
20

## Tecnologie Dell’Informazione E Della Comunicazione E


## Lavagna Interattiva Multimediale

(T.I.C. e L.I.M)
“Se ascolto dimentico, se vedo ricordo, se faccio capisco”
Le tecnologie digitali permettono di costruire ambienti di apprendimento multimediali in cui le varie
modalità di comunicazione possono integrarsi tra loro.
Lo scopo primario dell’utilizzo dei media nelle attività didattiche è quello di promuovere una “circolazione
orizzontale” del sapere, confrontando punti di vista differenti e dando vita a una molteplicità di voci e di stili
comunicativi.
Le tecnologie informatiche presentano, infatti, caratteristiche che si identificano come punti forza per la loro
introduzione nel contesto didattico:
- possono permettere tempi di coinvolgimento e lavoro autonomo decisamente superiori a quelle di qualsiasi
altra situazione tradizionale;
- si propongono come apertura di rilevanti canali comunicativi e cooperativi;
- sostituiscono l’iniziazione alla maggiore età di tipo verticale con un apprendimento di tipo orizzon-
tale;
- possono colmare alcune lacune;
- arricchiscono di materiale ed esperienza la programmazione disciplinare.
I nuovi media, di cui ne è esempio nel nostro Istituto la LIM e/o la Digital Board, la lavagna interattiva
multimediale, non si basano solo sui codici della comunicazione scritta e verbale, ma utilizzano registri
musicali, visivi e simbolici e integrano il sapere delle singole discipline alle Tecnologie dell’informazione e
della comunicazione.
A differenza del singolo PC che apriva sì all’utente il mondo della Rete, ma in modo individuale e quindi non
facilmente indirizzabile da parte del docente, la LIM e/o la D.B apre lo spazio per un utilizzo collettivo
contemporaneo tra utenti guidati, collocati anche in differenti luoghi.
A ciò si può aggiungere che la sua presenza in un’aula apre anche la possibilità dell’interazione
contemporanea tra diversi utenti e questo è particolarmente significativo ai fini della sua efficacia e efficienza
educativa perché agevola forme di apprendimento legate al confronto tra simili, cioè ad una modalità molto
vicina alle caratteristiche comunicative dei giovani.

---

## Pagina 21

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
21
La dilatazione dell’aula può però assumere anche aspetti temporali ampliando in tal modo il tempo scuola
funzionale all’apprendimento. La classe, nella sua forma virtuale, può infatti vivere anche oltre la fine delle
lezioni. Si possono generare forme di comunicazione nuove attraverso l’utilizzo della Rete tra studenti e tra
insegnante e studenti. L’ora di lezione si dilata e può essere rivissuta in un secondo momento secondo le
esigenze individuali di apprendimento.
Tra le potenzialità principali della LIM/D.B:
- la visualizzazione per immagini più intuitive e facili da   memorizzare;
- l’interattività che coinvolge direttamente ogni alunno e   alunna;
- l’accessibilità e l’inclusione: la LIM è uno strumento   multimediale a portata di tutti;
- il coinvolgimento e la partecipazione: gli alunni vengono particolarmente stimolati all’attenzione dive-
nendo  fruitori attivi.

---

## Pagina 22

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
22

## Registro Elettronico


## Spaggiari

Sin dall'inizio dell'anno scolastico 2013-2014 i genitori degli alunni possono seguire quotidianamente l'attività
didattica svolta in classe attraverso il Registro Elettronico Infoschool-Gruppo Spaggiari.
Con questo strumento l’Istituto Santa Caterina intende offrire alle famiglie un servizio che garantisca, in
modo immediato e semplice, un rapporto diretto con la scuola secondo i criteri di piena accessibilità e
trasparenza a cui sono chiamate a ispirarsi tutte le Pubbliche Amministrazioni.
Attraverso dei codici di accesso riservati, ciascuna famiglia può verificare giorno per giorno l’attività didattica
svolta in classe dai docenti, monitorare dettagliatamente la frequenza scolastica dell’alunno/a (ingressi in
ritardo, uscite anticipate, assenze) e avere un’informativa specifica sulle valutazioni riportate.
Il codice-scuola identificativo del nostro istituto è: PISP0006
Attraverso il Registro Elettronico è possibile:
- aver accesso al materiale di studio utilizzato in classe;
- visionare i compiti assegnati;
- essere aggiornati sul percorso formativo e sulle valutazioni;
- venire informati sulla frequenza scolastica;
- ricevere avvisi;
- prenotare colloqui individuali con i docenti di ogni disciplina.

---

## Pagina 23

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
23

## Progetti Di Potenziamento


## Insegnamento L2

L’insegnamento della lingua inglese va collocato nel quadro dell’educazione linguistica che investe lo sviluppo
completo della personalità del bambino.
Il fine prioritario sarà quello di favorire una reale capacità di comunicare, contribuendo alla maturazione delle
capacità espressive degli alunni lungo il loro percorso di crescita all’interno di una società multiculturale.
“Il linguaggio è da ritenersi il mezzo più potente che possediamo per effettuare trasformazioni nella realtà, per mutare la sua
forma riorganizzandola sul piano delle possibilità” (J. Bruner).
La nostra scuola intente promuovere l’approccio comunicativo-funzionale della L2 e porre l’accento
sull’importanza del linguaggio come mezzo di comunicazione mettendo a fuoco gli scopi e le funzioni per le
quali la lingua viene utilizzata.
L’insegnamento della lingua inglese viene svolto da una docente madrelingua per un totale di 4h
settimanali per il biennio (I e II) e 5h ore settimanali per il triennio (III, IV, V). Il programma della
disciplina rispetta le Indicazioni Ministeriali e prevede approfondimenti interdisciplinari con attività
coinvolgenti e divertenti.
L’attività ludica riveste una funzione importante nella vita del bambino e nello sviluppo globale della sua
personalità: attraverso il gioco egli, infatti, apprende regole e codici di comportamento, costruisce la proprie
esperienze, conquista e organizza i concetti di spazio e tempo, scopre le sue capacità, acquista la fiducia in se
stesso e apprende in modo spontaneo. Per il bambino è dunque importante agire, manipolare, cantare,
recitare, drammatizzare al fine di stimolare l’interazione necessaria di un uso comunicativo della lingua.
L’approccio metodologico di tipo ludico-affettivo si baserà essenzialmente sui principi del learning by
doing e del learning by listening nel rispetto della sequenza comprensione–assimilazione-produzione.
L'ascolto, la comprensione e la produzione linguistica saranno semplificati da figure, oggetti reali, movimenti,
canti, giochi, scambi verbali, drammatizzazioni, attività manipolative e attività svolte alla LIM/D.G.

---

## Pagina 24

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
24

## Progetto  Clil

La metodologia CLIL (Content and Language Integrated Learning) prevede l’insegnamento di contenuti in
lingua straniera nel rispetto del programma didattico.
L’apprendimento integrato di una lingua straniera (inglese) e dei contenuti di una disciplina curricolare, aiuta i
bambini ad acquisire competenza e scioltezza nella comunicazione in L2 oltre che nella loro lingua madre.
Tale percorso di apprendimento viene programmato e suddiviso in temi, questo significa che i moduli CLIL
vengono organizzati intorno a grandi concetti o argomenti nel rispetto dei contenuti disciplinari, della sfera
comunicativa, della dimensione cognitiva e della conoscenza di culture diverse.
Il nostro Istituto propone agli studenti della scuola primaria un percorso didattico in lingua inglese completo
e innovativo con 4/5 ore settimanali, a seconda della classe, con insegnante madrelingua e 6 ore di materie
curricolari che prevedono l’insegnamento di alcuni contenuti con metodologia CLIL, con l’obiettivo di
potenziare il lessico e l’uso della lingua straniera nel rispetto dei tempi di apprendimento.
Orario
settimanale
Inglese con
madrelingua
Storia
con integrazioni

## Clil

Geografia
con integrazioni

## Clil

Scienze
con integrazioni

## Clil

Classe I
4
2
2
2
Classe II
4
2
2
2
Classe III
5
2
2
2
Classe IV
5
2
2
2
Classe V
5
2
2
2

---

## Pagina 25

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
25

## Progetto Lettura

Appassionare i bambini alla lettura è un obiettivo della nostra scuola Primaria.
Gli insegnanti collaborano e propongono ogni anno attività in linea con gli interessi e le esigenze della
propria classe per incoraggiare e incuriosire i bambini creando momenti di scambio e condivisone.
Ogni mese i bambini portano a scuola un libro letto e lo presentano ai compagni sia con l’obiettivo di
allenarsi nell’esposizione orale che di stimolare lo scambio di opinioni, aprendosi alla possibilità di suggerire
agli altri cosa leggere e guidandosi vicendevolmente verso la scoperta e la costruzione dei gusti personali,
perché leggere dovrebbe essere prima di tutto un piacere.
I docenti, inoltre, a cadenza settimanale circa, dedicano un momento alla lettura vicariale di un libro che
accompagnerà la classe per l’intero anno scolastico.
Questa attività non solo avvicina i bambini all’amore per i libri, ma stimola le capacità di ascolto e attenzione.
A questo si aggiungono esercizi di approfondimento in linea col programma di italiano e attività
interdisciplinari.

## Progetto Di Media Literacy

In un mondo che propone costantemente messaggi veloci e accattivanti attraverso mezzi tecnologici e
digitali, si è reso fondamentale assicurarsi che le nuove generazioni acquisiscano personali strumenti di
interpretazione e giudizio.
Le attività didattiche possono prevedere la visione di documentari, film e cortometraggi (in italiano e inglese)
come arricchimento e approfondimento degli argomenti trattati. La riflessione e il dibattito in classe hanno lo
scopo di rendere i bambini fruitori attivi, capaci di elaborare e individuare le particolarità di quanto proposto
dall’insegnante (per esempio le differenze tra un libro e il film: il motivo dell’eliminazione o dell’ aggiunta di
alcuni eventi o di alcuni personaggi).
Dopo diversi anni di lavoro supportato da contributi multimediali, ci siamo resi conto che i bambini possono
acquisire proprio a scuola gli strumenti adeguati a filtrare i messaggi a cui vengono continuamente sottoposti
e allenare capacità di osservazione critica.

---

## Pagina 26

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
26

## Altri Progetti E Gite Di Istruzione

I docenti delle varie classi concordano l’adesione a progetti esterni a seconda delle proposte che vengono
presentate alla scuola ad inizio anno scolastico o in itinere.
Le uscite didattiche e la gita di fine anno scolastico vengono stabilite in base ai programmi delle discipline e
agli interessi della classe.
Sin dalla classe I, i bambini vengono accompagnati dai docenti presso Palazzo Blu, in occasione delle mostre
che annualmente vengono allestite, e nei Musei dell’Università di Pisa che offrono la possibilità di
approfondire e consolidare le conoscenze acquisite in classe.
In tali occasioni i bambini hanno la possibilità di fare esperienze concrete partecipando a laboratori didattici
mirati e coinvolgenti.

---

## Pagina 27

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
27

## Modalità Di Verifica


## Modalità Di Verifica E Valutazione

I docenti valutano gli alunni in base agli obiettivi formativi delle discipline per ogni classe.
Fasi della valutazione:
valutazione diagnostica, finalizzata a rilevare la situazione iniziale circa il grado di conoscenze e
competenze già acquisite su cui fondare le scelte per la programmazione e/o realizzazione dell’intervento
didattico;
valutazione formativa, relativa al processo di apprendimento, in cui si ricorre anche a metodi di
registrazione informali. Si compie in itinere per rilevare come gli alunni recepiscono le nuove conoscenze.
Tale valutazione ha una funzione regolativa delle attività sia da parte del docente che dell’alunno.
valutazione sommativa, si effettua per rilevare le conoscenze e le competenze acquisite al termine di una
unità di apprendimento. Ha la funzione di bilancio consuntivo.
Si potranno utilizzare:
- prove orali, colloqui e/o interrogazioni brevi e/o lunghe, per la verifica delle abilità di comunicazione e per
il controllo dei processi di apprendimento e di organizzazione dei contenuti;
- prove scritte non strutturate, prove di produzione scritta, traduzione, risoluzione di problemi... per la
rilevazione delle abilità più complesse e come sintesi di più abilità;
- prove semi-strutturate, questionari, esercizi...;
- prove strutturate, test oggettivi prevalentemente per la misurazione del livello di raggiungimento di obiettivi
specifici, soprattutto di conoscenza, comprensione e applicazione;
- prove pratiche (in relazione soprattutto alle seguenti discipline: attività motoria, musica, arte e tecnologia);
- osservazioni;
- compiti autentici.
Le prove di verifica oggettive verranno fissate sul registro elettronico con almeno 5 giorni di anticipo e non
saranno più di 2 a settimana e comunque non nello stesso giorno.
A decorrere dall’anno scolastico 2020/2021 la valutazione periodica e finale degli apprendimenti è espressa,
per ciascuna delle discipline di studio previste dalle Indicazioni Nazionali, ivi compreso l’insegnamento
trasversale di educazione civica di cui la legge 20 agosto 2019, n.92, attraverso un giudizio descrittivo
riportato nel documento di valutazione, nella prospettiva formativa della valutazione e della valorizzazione
del miglioramento degli apprendimenti (Art.3 comma 1, Ordinanza Ministeriale n.172 del 4 dicembre 2020).
L’insegnamento di Educazione Civica offre un paradigma di riferimento diverso da quello delle altre
discipline. Esso assume più propriamente la valenza di matrice valoriale trasversale che va coniugata con le
discipline di studio. La Legge dispone che l'insegnamento trasversale dell'Educazione Civica sia oggetto delle
valutazioni periodiche e finali previste dal D. Lgs. 13 aprile 2017, n. 62.

---

## Pagina 28

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
28
In sede di scrutinio la valutazione verrà effettuata collegialmente dal consiglio di classe (D. Leg. 62 del 13
aprile 2017 art.2, comma 2).

## Il Documento Di Valutazione

I livelli di apprendimento saranno ovviamente coerenti con il raggiungimento degli obiettivi delle
programmazioni disciplinari delle varie classi.
In riferimento all’Ordinanza Ministeriale n.172 del 4 dicembre 2020 e alle Linee Guida:
i docenti valutano, per ciascun alunno, il livello di acquisizione dei singoli obiettivi di apprendimento
individuati nella progettazione annuale appositamente selezionati come oggetto di valutazione periodica e
finale.
I giudizi descrittivi da riportare nel documento di valutazione sono correlati ai seguenti livelli di
apprendimento:
- Avanzato
- Intermedio
- Base
- In via di prima acquisizione
I livelli sono definiti sulla base di dimensioni che caratterizzano l’apprendimento e che permettono di
formulare un giudizio descrittivo. È possibile individuare, nella letteratura pedagogico-didattica e nel
confronto fra mondo della ricerca e mondo della scuola, quattro dimensioni che sono alla base della
definizione dei livelli di apprendimento.
I livelli si definiscono in base ad almeno quattro dimensioni, così delineate:
a) l’autonomia dell’alunno nel mostrare la manifestazione di apprendimento descritto in uno specifico
obiettivo. L’attività dell’alunno/a si considera completamente autonoma quando non è riscontrabile alcun
intervento diretto del docente.
b) la tipologia della situazione (nota e non nota) entro la quale l’alunno/a mostra di aver raggiunto l’obiettivo.
Una situazione (o attività, compito) nota può essere quella che è già stata presentata dal docente come
esempio o riproposta più volte in forme simili per lo svolgimento di esercizi o compiti di tipo esecutivo. Al
contrario, una situazione non nota si presenta all’allievo come nuova, introdotta per la prima volta in quella
forma e senza specifiche indicazioni rispetto al tipo di procedura da seguire.
c) le risorse mobilitate per portare a termine il compito. L’alunno/a usa risorse appositamente predisposte dal
docente per accompagnare il processo di apprendimento o, in alternativa, ricorre a risorse reperite
spontaneamente nel contesto di apprendimento o precedentemente acquisite in contesti informali e formali.

---

## Pagina 29

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
29
d) la continuità nella manifestazione dell’apprendimento. Vi è continuità quando un apprendimento è messo in
atto più volte o tutte le volte in cui è necessario oppure atteso. In alternativa, non è continuità quando
l’apprendimento si manifesta solo sporadicamente o mai.
Il giudizio descrittivo sul raggiungimento degli obiettivi di apprendimento non è riconducibile alla semplice
sommatoria degli esiti ottenuti in occasione delle singole attività valutative: occorre rilevare informazioni sui
processi cognitivi in un’ottica di progressione e di continua modificabilità delle manifestazioni
dell’apprendimento degli alunni.

## Livello


## Definizione Del Livello


## Avanzato

L’alunno/a porta a termine compiti in situazioni note e non note, mobilitando una
varietà di risorse sia fornite dal docente, sia reperite altrove, in modo autonomo e
con continuità.

## Intermedio

L’alunno/a porta a termine compiti in situazioni note in modo autonomo e
continuo; risolve compiti in situazioni non note, utilizzando le risorse fornite dal
docente o reperite altrove, anche se in modo discontinuo e non del tutto
autonomo.

## Base

L’alunno/a porta a termine compiti solo in situazioni note e utilizzando le risorse
fornite dal docente, sia in modo autonomo ma discontinuo, sia in modo non
autonomo, ma con continuità.

## In Via Di Prima


## Acquisizione

L’alunno/a porta a termine compiti solo in situazioni note e unicamente con il
supporto del docente e di risorse fornite appositamente.
Per gli obiettivi non ancora raggiunti o per gli apprendimenti in via di acquisizione la normativa prevede che
l’istituzione scolastica, nell’ambito dell’autonomia didattica e organizzativa, attivi specifiche strategie per il
miglioramento dei livelli di apprendimento (Art.2, comma 2 del Decreto Legislativo n.62/2017).
È dunque importante che i docenti strutturino percorsi educativo-didattici tesi al raggiungimento degli
obiettivi, coordinandosi con le famiglie nell’individuazione di eventuali problematiche legate
all’apprendimento, mettendo in atto strategie di individualizzazione e personalizzazione (Linee Guida,
Ordinanza Ministeriale n.172 del 4 dicembre 2020).

---

## Pagina 30

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
30

## Criteri Di Valutazione Della Irc

La valutazione dell'Insegnamento della Religione Cattolica viene riportata su una nota separata dal
documento di valutazione ed espressa mediante un giudizio sintetico riferito all'interesse manifestato e ai
livelli di apprendimento conseguiti.
La votazione sarà coerente con il raggiungimento degli obiettivi stabiliti nelle programmazioni disciplinari
delle varie classi.

## Giudizio


## Descrittori Del Giudizio


## Ottimo

L'alunno/a dimostra spiccato interesse per la disciplina e una conoscenza approfondita dei
contenuti con capacità di riflessione e rielaborazione critica; ha una completa padronanza
della metodologia disciplinare e partecipa alle lezioni in modo costruttivo. Le capacità di
organizzazione dei contenuti e di collegamento degli stessi tra i diversi saperi risultano
eccellenti.

## Distinto

L'alunno/a dimostra interesse per la disciplina e una conoscenza approfondita dei contenuti
disciplinari che rielabora in modo personale; ha padronanza della metodologia disciplinare e
opera collegamenti corretti tra i diversi saperi.

## Buono

L'alunno/a dimostra un'adeguata conoscenza dei contenuti con una buona rielaborazione
delle conoscenze; opera collegamenti tra i saperi.

## Discreto

L'alunno/a dimostra di conoscere gran parte dei contenuti; rielabora discretamente le
conoscenze, ma non sempre opera collegamenti tra le stesse.

## Sufficiente

L'alunno/a dimostra di conoscere gli elementi basilari. Ha una sufficiente padronanza delle
conoscenze.
INSUFFICIENTE L'alunno/a possiede una conoscenza frammentaria dei contenuti; le conoscenze non sono
state acquisite in modo completo e sufficiente.

---

## Pagina 31

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
31

## Criteri Di Valutazione Del Comportamento

La valutazione del comportamento dell'alunna e dell'alunno viene espressa collegialmente dai docenti
attraverso un giudizio sintetico riportato nel documento di valutazione (Art.21, comma 3 del D. Leg. 62 del
13 aprile 2017). Il giudizio sintetico fa riferimento allo sviluppo delle competenze chiave di Cittadinanza
come stabilito dal D. Leg. 62/2017.

## Giudizio


## Valutazione Del Comportamento


## Ottimo

L'alunno/a dimostra ottime capacità relazionali che si esplicano nei vari contesti di
aggregazione. Ha un comportamento adeguato e si dimostra rispettoso delle regole di
convivenza sociale e del Regolamento d’Istituto. Partecipa attivamente, con pertinenza e in
modo propositivo alle lezioni mostrando un costante interesse.  Risulta eccellente l’impegno
sia a scuola che a casa. Nel corso dell’anno ha frequentato con costanza le ore di lezione.

## Distinto

L'alunno/a dimostra distinte capacità relazionali che si esplicano nei vari contesti di
aggregazione. Ha un comportamento generalmente adeguato ed è rispettoso delle regole di
convivenza sociale. Partecipa attivamente e in modo costruttivo alle lezioni mostrando un
vivace interesse. Risulta costante l’impegno sia a scuola che a casa. Nel corso dell’anno ha
frequentato con costanza le ore di lezione.

## Buono

L'alunno/a dimostra discrete capacità relazionali che si esplicano nei vari contesti di
aggregazione. Ha un comportamento non sempre adeguato e non sempre rispetta le regole di
convivenza sociale. Partecipa adeguatamente alle lezioni mostrando interesse, anche se
talvolta in modo discontinuo. Risulta generalmente regolare l’impegno sia a scuola che a casa.
Nel corso dell’anno non ha frequentato con costanza le ore di lezione.

## Sufficiente

L'alunno/a non sempre dimostra adeguate le capacità relazionali che si esplicano nei vari
contesti di aggregazione. Ha un comportamento inappropriato e talvolta fatica a rispettare le
regole di convivenza sociale. Partecipa in maniera superficiale alle lezioni mostrando scarso
interesse. Risulta discontinuo e limitato l’impegno sia a scuola che a casa.  Nel corso
dell’anno non ha frequentato con costanza le ore di lezione.

## Insufficiente

L'alunno/a manca di rispetto a insegnanti e compagni. Ha un comportamento inappropriato
e non rispetta le regole di convivenza sociale. Arreca danno volontariamente ad ambienti,
materiali e attrezzature. Risulta inadeguato l'impegno sia a scuola che a casa. Nel corso
dell'anno non ha frequentato con costanza le ore di lezione.

---

## Pagina 32

Istituto Arcivescovile Paritario Santa Caterina
Piazza Santa Caterina 4 56127 Pisa   Tel. 050 553039   Fax 050 8310890   info@scaterina-pisa.it    www.scaterina-pisa.it
32

## Valutazione Delle Alunne E Degli Alunni Con Disabilità E


## Disturbi Specifici Di Apprendimento

La valutazione delle alunne e degli alunni con disabilità certificata è correlata agli obiettivi individuali nel
Piano Educativo Individualizzato predisposto ai sensi del Decreto Legislativo 13 aprile 2017, n.66.
La valutazione delle alunne e degli alunni con disturbi specifici dell’apprendimento tiene conto del Piano
Didattico Personalizzato predisposto dai docenti contitolari della classe ai sensi della Legge 8 ottobre 2010,
n.170.

## Comunicazione Scuola-Famiglia

Per favorire i rapporti scuola-famiglia, le   istituzioni scolastiche adottano   modalità di   comunicazione   efficaci e trasparenti in
merito alla valutazione del percorso scolastico delle alunne e degli alunni, delle studentesse e degli studenti (D. Leg.62 del 13
aprile 2017 art.1).
Il Collegio dei Docenti definisce modalità e criteri per assicurare omogeneità, equità e trasparenza della
valutazione, nel rispetto del principio della libertà di insegnamento.
La scuola assicura alle famiglie un’informazione tempestiva circa il processo di apprendimento e la
valutazione degli alunni effettuata nei diversi momenti del percorso scolastico avvalendosi, nel rispetto delle
disposizioni vigenti in materia di privacy, anche degli strumenti offerti dalle moderne tecnologie.
La data e gli argomenti delle verifiche scritte verranno comunicate tramite registro elettronico, così come
l’esito della prova.
Gli insegnanti saranno disponibili per colloqui personali prenotabili tramite Registro Elettronico per l’intero
anno scolastico, con interruzione nel periodo degli scrutini.
Approvato dal Collegio Congiunto dei Docenti del 16 Settembre 2024
e dal Consiglio di Istituto del 27 Novembre 2024
Dott.ssa Roberta Cesaretti
Preside Istituto Arcivescovile Paritario Santa Caterina

---

