# Contenuto PTOF: PZIC81700L_PTOF.pdf

## Pagina 1

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

OGGETTO: Atto d’indirizzo del Dirigente scolastico per la predisposizione del PTOF relativo al
triennio 2025-2028 ex articolo 1, comma 14, Legge n. 107/2015

## Il Dirigente Scolastico

VISTA la Legge 13 luglio 2015, n. 107 (d’ora in poi: Legge) recante la “Riforma del sistema nazionale
di istruzione e formazione e delega per il riordino delle disposizioni legislative vigenti”;
PRESO ATTO che l’articolo 1 della predetta Legge, ai commi 12-17, prevede che:
1) le istituzioni scolastiche predispongono, entro il mese di ottobre dell'anno scolastico precedente il
triennio di riferimento, il piano triennale dell'offerta formativa (d’ora in poi: Piano);
2) il Piano deve essere elaborato dal collegio dei docenti sulla base degli indirizzi per le attività della
scuola e delle scelte di gestione e di amministrazione definiti dal dirigente scolastico;
3) il Piano è approvato dal consiglio d’istituto;
4) esso viene sottoposto alla verifica dell’USR per accertarne la compatibilità con i limiti d’organico
assegnato e, all’esito della verifica, trasmesso dal medesimo USR al MIM;
5) una volta espletate le procedure di cui ai precedenti punti, il Piano verrà pubblicato nel portale
unico dei dati della scuola;
VISTO il D.lgs. 13 aprile 2017 n. 66 Norme per la promozione dell'inclusione scolastica degli studenti
con disabilità, a norma dell'articolo 1, commi 180 e 181, lettera c), della legge 13 luglio 2015, n. 107;
VISTA la Legge 30 dicembre 2018, n. 145 che istituisce i Percorsi per le competenze trasversali e
l'orientamento;
VISTA la Legge 20 agosto 2019, n. 92 Introduzione dell'insegnamento scolastico dell'educazione
civica;
VISTE le Linee guida per l’insegnamento dell’educazione civica adottate con D.M. 7 settembre 2024,
n. 183;
VISTO il Piano nazionale di ripresa e resilienza (PNRR), approvato con decisione del Consiglio ECOFIN
del 13 luglio 2021 e notificata all’Italia dal Segretariato generale del Consiglio con nota LT161/21 del
14 luglio 2021;

---

## Pagina 2

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

VISTO il Piano "RiGenerazione Scuola" nell'ambito del D.lgs. 8 novembre 2021, n. 196 Attuazione
della direttiva (UE) 2019/904, del Parlamento europeo e del Consiglio del 5 giugno 2019 sulla
riduzione dell'incidenza di determinati prodotti di plastica sull'ambiente in vigore dal 14 gennaio
2021;
VISTO il D.M. 22 dicembre 2022, n. 328 di adozione delle Linee guida per l’orientamento;
VISTO il D.M. 30 gennaio 2024, n. 14 Schema di decreto di adozione dei modelli di certificazione delle
competenze;
VISTA la Legge 17 maggio 2024, n. 70 che modifica la Legge 9 maggio 2017, n. 71 nonché le Linee di
orientamento per la prevenzione e il contrasto del Bullismo e Cyberbullismo adottate con D.M. 13
gennaio 2021, n. 18;
VISTA la Nota del Ministero dell’Istruzione e del Merito 27 settembre 2024, prot. n. 39343, avente
ad oggetto Sistema Nazionale di Valutazione (SNV) – indicazioni operative in merito ai documenti
strategici delle istituzioni scolastiche (Rapporto di autovalutazione, Piano di miglioramento, Piano
triennale dell’offerta formativa);
VISTA la Legge 1° ottobre 2024, n. 150 Revisione della disciplina in materia di valutazione delle
studentesse e degli studenti, di tutela dell’autorevolezza del personale scolastico nonché di indirizzi
didattici differenziati;
VISTO il Decreto legislativo 15 marzo 2024, n. 29 “Disposizioni in materia di politiche in favore delle
persone anziane”
VISTE le Linee guida per l’introduzione dell’Intelligenza Artificiale nelle istituzioni scolastiche –
Allegato al DM n. 166 del 09/08/2025;
VISTO il RAV;
VISTI i risultati delle rilevazioni nazionali degli apprendimenti, restituiti in termini di misurazione dei
livelli della scuola e delle classi in rapporto alla media nazionale e regionale a parità di indice di
background socio-economico e familiare;
VISTO il Piano di Miglioramento (PdM));

---

## Pagina 3

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

VISTO l’atto di indirizzo al PTOF 2025-2028;
TENUTO CONTO delle proposte e dei pareri formulati dagli enti locali e dalle diverse realtà
istituzionali, culturali, sociali ed economiche operanti nel territorio;

## Emana

ai sensi dell’articolo 3 del D.P.R. 8 marzo 1999, n. 275, così come sostituito dall’articolo 1, comma
14 della Legge, il seguente

## Atto D’Indirizzo

per le attività della scuola e le scelte di gestione e di amministrazione
1. Le priorità, i traguardi e gli obiettivi - ivi compresi quelli eventualmente ridefiniti - nel rapporto di
autovalutazione (RAV) e il conseguente piano di miglioramento di cui all’articolo 6, comma 1, del
D.P.R. 28 marzo 2013, n. 80 dovranno costituire parte integrante del Piano;
2. Il Piano Triennale dell’Offerta Formativa, documento con cui l’istituzione dichiara all’esterno la propria
identità, è necessario che faccia riferimento a vision e mission condivise e dichiarate nel precedente
triennio, nonché del patrimonio di esperienza e professionalità che negli anni hanno contribuito a
costruire l’immagine della scuola. Inoltre, è necessario che il Piano contenga il programma in sé
completo e coerente di strutturazione precipua del curricolo, delle attività, della logistica
organizzativa, dell’impostazione metodologico-didattica, dell’utilizzo, valorizzazione e promozione delle
risorse umane e non, con cui la scuola intende perseguire gli obiettivi dichiarati nell’esercizio di funzioni
che sono comuni a tutte le istituzioni scolastiche in quanto tali, ma al contempo la caratterizzano e la
distinguono.
3. Alla luce degli ultimi avvenimenti internazionali densi di fatti di guerra e di grande violenza nei
confronti dei più deboli, nella formulazione del Piano, si dovrà tenere conto delle proposte che
promuovono lo sviluppo delle competenze sociali e civiche, mettendo in primo piano i valori della
pace, dell'accoglienza, dell'inclusione, del riconoscimento e della valorizzazione delle diversità
culturali e linguistiche.
4. Nella formulazione del Piano, altresì, si dovranno favorire percorsi volti alla promozione del senso
di appartenenza alla comunità territoriale e al rispetto del bene comune in un’ottica fortemente
orientata alla riflessione sul ruolo personale nella garanzia della legalità per la creazione di coscienza
civile.
5. Nel definire le attività laboratoriali, di ampliamento dell’offerta formativa, tra cui quelle per il
recupero ed il potenziamento del profitto, si terrà conto dei risultati delle rilevazioni INVALSI relative
allo scorso anno.

---

## Pagina 4

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

6. L’Istituto ha inoltre l’obbligo di porre attenzione, nella programmazione dell’offerta formativa,
all’aumento della sofferenza e della precocizzazione dei disturbi dell’umore e delle fobie (tra cui
quella scolare) delle studentesse e degli studenti che spesso mostrano fragilità emozionali che
determinano un malessere diffuso. La nostra istituzione programmerà attività che diventino spazio
di “dialogo emozionale” attraverso il quale migliorare il processo di apprendimento, approfondendo
le emozioni legate al vissuto di crescita cognitiva e personale.

## Precisa

Che il coinvolgimento e la fattiva collaborazione delle risorse umane di cui dispone l’istituto,
l’identificazione e l’attaccamento all’istituzione, la motivazione, il clima relazionale ed il benessere
organizzativo, la consapevolezza delle scelte operate e delle motivazioni di fondo, la partecipazione
attiva e costante, la trasparenza, l’assunzione di un modello operativo vocato al miglioramento
continuo di tutti i processi di cui si compone l’attività della scuola non possono darsi solo per effetto
delle azioni poste in essere dalla dirigenza, ma chiamano in causa tutti e ciascuno, quali espressione
della vera professionalità che va oltre l’esecuzione di compiti ordinari, anche se fondamentali, e
come elementi indispensabili all’implementazione di un Piano che superi la dimensione del mero
adempimento burocratico e diventi reale strumento di lavoro, in grado di canalizzare l’uso e la
valorizzazione di tutte le risorse. Il Collegio Docenti è, quindi, chiamato ad elaborare il PTOF per il
triennio 2025-2028 secondo quanto di seguito individuato dal Dirigente:
1. Nella progettazione curricolare ed extracurricolare si continuerà a tenere conto del seguente
principio essenziale: progettare per competenze. La progettazione sarà impostata ponendo
come obiettivo il conseguimento di competenze (e non solo di conoscenze e abilità) da parte
degli studenti, intendendo per competenza un criterio unificante del sapere: per svolgere
compiti articolati e complessi è necessario che le conoscenze e abilità si integrino con
attitudini, motivazioni, emozioni, comportamenti e atteggiamenti che consentano di agire
nella società con autonomia e responsabilità.
Il Curricolo dovrà pertanto essere fondato sul rispetto dell’unicità della persona e sull’equità della
proposta formativa: la scuola prende atto che i punti di partenza degli alunni sono diversi e si
impegna a dare adeguate e differenziate opportunità formative per garantire il massimo livello di
sviluppo possibile per ognuno. Saranno individuati percorsi e sistemi funzionali al recupero, al
potenziamento e alla valorizzazione del merito degli studenti.

---

## Pagina 5

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

La scuola, inoltre, dovrà garantire l’unitarietà del sapere. I risultati di apprendimento, indicati nel
profilo dello studente, dei percorsi scolastici fanno riferimento agli obiettivi formativi specifici dei
diversi gradi scolastici e delle loro articolazioni, ma promuovono anche un’impostazione pedagogica
volta a superare la frammentazione e l’isolamento dei saperi e delle competenze.
Le principali aree di intervento e di sviluppo individuate sono:
-
Area delle competenze di cittadinanza;
-
Area delle competenze digitali;
-
Area delle competenze relative all’apprendimento delle lingue;
-
Area delle competenze STEM/STEAM
Indirizzi per le scelte educative, curricolari, extracurricolari.
 Pianificare un'Offerta Formativa Triennale coerente con i traguardi di apprendimento e di
competenze attesi e fissati dalle Indicazioni Nazionali per il curricolo 2012, dalle Indicazioni
Nazionali e nuovi scenari del 22/02/2018 con le esigenze del contesto territoriale e con le
istanze particolari dell'utenza della scuola e del territorio.
 Finalizzare le scelte educative, curricolari, extracurricolari e organizzative al contrasto di ogni
forma di discriminazione, al potenziamento dell’inclusione scolastica e del diritto al successo
formativo di tutti gli alunni; alla cura educativa e didattica speciale per gli alunni che
manifestano difficoltà negli apprendimenti legate a cause diverse (deficit, disturbi,
svantaggio); alla individualizzazione e alla personalizzazione delle esperienze per il recupero
delle difficoltà, per il potenziamento delle eccellenze, per la valorizzazione del merito;
 Orientare i percorsi formativi offerti nel PTOF allo sviluppo delle competenze chiave di
cittadinanza europea, al potenziamento delle competenze linguistiche, con particolare
riferimento all’italiano e alla lingua inglese, anche mediante la metodologia CLIL, al
potenziamento delle competenze STEM/STEAM, logico matematiche, scientifiche e digitali,
allo sviluppo di competenze di cittadinanza attiva e democratica e di comportamenti
responsabili; al potenziamento delle competenze nei linguaggi non verbali (educazione
fisica, tecnologia, arte e musica);
 Organizzare i percorsi formativi a partire dalle esperienze degli studenti in ottica orientativa,
con il superamento della sola dimensione trasmissiva delle conoscenze e con la
valorizzazione della didattica laboratoriale, di tempi e spazi flessibili, e delle opportunità
offerte dall’esercizio dell’autonomia. L’orientamento inizia, sin dalla scuola dell’infanzia e
primaria, quale sostegno alla fiducia, all’autostima, all’impegno, alle motivazioni, al
riconoscimento dei talenti e delle attitudini, favorendo anche il superamento delle difficoltà

---

## Pagina 6

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

presenti nel processo di apprendimento. La dimensione orientativa della scuola secondaria
di primo grado va potenziata, garantendo agli studenti l’opportunità di attività opzionali e
facoltative infra ed extra scolastiche (quali ad esempio attività culturali, laboratoriali creative
e ricreative, di volontariato, sportive, ecc.).
 Prevedere percorsi e azioni per valorizzare la scuola intesa come comunità attiva, aperta al
territorio e in grado di sviluppare l’interazione con le famiglie e con la comunità locale anche
tramite il miglioramento del sistema di comunicazione, la socializzazione e la condivisione
tra il personale, gli alunni e le famiglie delle informazioni e delle conoscenze interne ed
esterne relative agli obiettivi perseguiti, le modalità di gestione, i risultati conseguiti;
 Potenziare percorsi di alfabetizzazione e di perfezionamento dell'italiano come lingua
seconda attraverso corsi e laboratori per studenti di cittadinanza o di lingua non italiana, da
organizzare anche in collaborazione con gli enti locali, con l’apporto della comunità di
origine, delle famiglie e dei mediatori culturali.
 Sviluppare le competenze digitali degli studenti con particolare riguardo al pensiero
computazionale, all’utilizzo consapevole e critico dei social network, dei media e
dell’Intelligenza Artificiale, nonché alla produzione e ai legami con il mondo del lavoro.
Indirizzi per la didattica
La Scuola dell’Infanzia che, insieme alla famiglia, contribuisce alla formazione integrale delle
bambine e dei bambini e, nella sua autonomia e unitarietà didattica e pedagogica,
rappresenta l’anello di congiunzione tra i servizi 0-3 anni e la Scuola Primaria, costituisce
perciò un periodo e un’occasione di fondamentale importanza per lo sviluppo dei
prerequisiti dell'apprendimento, ovvero per promuovere quelle competenze di base che
permettono alle bambine e ai bambini di essere pronti alla successiva acquisizione degli
apprendimenti scolastici. Particolare spazio dovrà essere data alla dimensione orientativa e
all’Educazione civica, declinata secondo i nuclei concettuali contenuti nel Curricolo di
Istituto. Al termine del percorso triennale della scuola dell’Infanzia si attende che ogni
bambino abbia sviluppato alcune competenze di cittadinanza che si manifestano in
comportamenti etici e pro sociali. Inoltre, in coerenza con gli obiettivi del PNSD le docenti
dovranno continuare ad essere aperte ad aderire a tutte le esperienze di innovazione
didattica proposte dalla scuola anche per ottimizzare l’utilizzo delle dotazioni digitali che la
scuola ha acquisito con l’adesione e la realizzazione del progetto PON INFANZIA e in linea
con la formazione dei D.M. 65/2023 e D.M. 66/2023.

---

## Pagina 7

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

 La Scuola Primaria e la Scuola Secondaria di I grado dovranno continuare a:
 Rafforzare i processi di costruzione del curriculo verticale e caratterizzante l’identità
dell’Istituto, in modo da offrire agli alunni la possibilità di ampliare progressivamente la
propria cultura generale di base che sappia coniugare sapere e fare, conoscere ed operare,
in un'ottica multi ed interdisciplinare e che sia centrato sulle competenze.
 Superare la dimensione trasmissiva dell’insegnamento e modificare l’impianto
metodologico in modo da contribuire fattivamente, mediante l’azione didattica, allo
sviluppo delle competenze chiave di cittadinanza europea, che sono riconducibili a specifici
ambiti disciplinari (comunicazione in lingua madre, comunicazione in lingua straniera,
competenze logico-matematiche, competenze digitali) ed a dimensioni trasversali (imparare
ad imparare, iniziativa ed imprenditorialità, consapevolezza culturale, competenze sociali e
civiche).
 Potenziare la dimensione orientativa attraverso attività che abbiano lo scopo di consentire
agli studenti occasioni per autenticare e mettere a frutto attitudini, capacità e talenti nei
quali reputino di poter esprimere il meglio di sé.
 Preparare sempre prima la lezione e i materiali didattici necessari per le esercitazioni degli
alunni e arrivare in classe organizzati. In questa fase è indispensabile decidere i diversi
momenti della lezione, i materiali necessari, l’organizzazione dell’aula o degli altri spazi
utilizzati, la sistemazione dei materiali e delle attrezzature, le metodologie didattiche da
utilizzare nelle diverse fasi, le strategie di semplificazione, riduzione, adeguamento dei
contenuti di apprendimento in presenza di alunni in difficoltà, gli strumenti compensativi, le
misure dispensative e l’adeguamento della valutazione in presenza di situazioni di bisogno
educativo speciale rilevate (disabilità, disturbi di apprendimento, gravi difficoltà), gli esercizi
per una verifica immediata e gli esercizi diversificati per il recupero e per la ritenzione degli
apprendimenti.
 Nella gestione della classe, privilegiare modelli didattici e di apprendimento che coinvolgano
direttamente e attivamente gli alunni in situazioni in cui ciascuno possa avere la possibilità
di soddisfare bisogni educativi comuni ad ogni alunno (di essere accettato e valorizzato, di
autostima, di dimostrare la propria competenza, di auto realizzarsi, di appartenere al gruppo
e di socializzare). A questo proposito si richiamano le principali azioni indicate dalla ricerca:
richiamo dei prerequisiti, presentazione di stimoli per l’apprendimento attivo degli alunni
(apprendimento collaborativo, problem solving e ricerca, discussione guidata, gioco di ruolo,
riflessione metacognitiva su processi e strategie, tutoring, realizzazione progetto, transfer di
conoscenze e abilità e compiti di realtà);
 Privilegiare modalità e criteri di valutazione formativa e orientativa atti ad incoraggiare gli
alunni a proseguire con sicurezza e con la sensazione di essere capaci, di avere la possibilità

---

## Pagina 8

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

di migliorare, di avere altre opportunità. In presenza di risultati di apprendimento appena
sufficienti e mediocri diffusi, ossia non circoscritti a un numero molto esiguo di alunni in
difficoltà (da seguire comunque con intervento individualizzato e al di là della presenza o
meno di certificazioni, diagnosi o individuazioni di BES) è bene riflettere sulle scelte
didattiche operate che non hanno prodotto i risultati attesi e cambiare strategie e modalità
di gestione della classe e della relazione educativa. A tale proposito si sottolinea che la
qualità di un intervento didattico è riconducibile al suo valore aggiunto, ossia progresso
nell’apprendimento e nella partecipazione dell’alunno che si riesce a ottenere con
l’intervento educativo e didattico.
 Privilegiare mediatori aggiuntivi al codice verbale per supportare le azioni di insegnamento
(presentazione dell'obiettivo, richiamo e accertamento dei prerequisiti di conoscenza e
abilità necessari per il nuovo apprendimento, presentazione del compito di apprendimento,
esercitazioni di verifica, valutazione formativa) e le attività di apprendimento (ricerca,
produzione
di
mappe,
schemi,
progetti,
documenti
e
prodotti
multimediali,
presentazioni ...).
 Curare l’allestimento di ambienti di apprendimento ricchi di stimoli e dinamici che
coinvolgano direttamente e attivamente gli studenti. Gli ambienti fisici e la loro
organizzazione (setting d'aula, materiali, esposizioni di lavori prodotti dagli alunni, mappe
concettuali, presentazioni, cartelloni, raccolte, angoli attrezzati. ...) sono significativi della
vita della classe e dei processi attivi che in essa si realizzano.
 Prestare attenzione alla modalità di gestione delle relazioni di classe qualora si presentino
reiterati comportamenti inadeguati e di disturbo per rivederle e sperimentare nuovi
approcci anche con il supporto e i suggerimenti dei colleghi che hanno sperimentato
strategie educative efficaci per arginare le problematiche segnalate. Ciò in considerazione
del fatto che non sempre il ricorso all'autorità sortisce gli effetti sperati che, al contrario,
molto spesso, si ottengono con l'autorevolezza. A questo proposito si rammenta a tutti la
necessità di concordare linee educative, regole di comportamento e modalità organizzative
della classe unitarie e applicate sistematicamente con coerenza e costanza.
 Applicare le norme indicate nel D. Lgs. 62/2017 in relazione alla valutazione del percorso
personalizzato dell’alunno, nell’ambito di una finalità unica della scuola dell’obbligo
(apprendimento dello studente) in cui le procedure valutative costituiscano mero sostegno
all’apprendimento e non elemento a sé stante;
 Applicare la L. n. 150 del 1/10/2024 Revisione della disciplina in materia di valutazione delle
studentesse e degli studenti, di tutela dell’autorevolezza del personale scolastico nonché di indirizzi
didattici differenziati.
 Potenziare le discipline motorie e lo sviluppo di comportamenti ispirati a uno stile di vita
sano, con particolare riferimento all’alimentazione, all’educazione fisica e allo sport; in
questa ottica rientra anche l’insegnamento dell’educazione motoria per le classi IV e V della
scuola primaria di cui all’articolo 1, commi 329 e segg. della Legge 30 dicembre 2021, n. 234;

---

## Pagina 9

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

I moduli curricolari di orientamento nella scuola secondaria
Le scuole secondarie di primo grado attivano moduli di orientamento formativo degli studenti, di
almeno 30 ore, anche extra curriculari, per anno scolastico, in tutte le classi.
I moduli di 30 ore non vanno intesi come il contenitore di una nuova disciplina o di una nuova attività
educativa aggiuntiva e separata dalle altre. Sono invece uno strumento essenziale per aiutare gli
studenti a fare sintesi unitaria, riflessiva e interdisciplinare della loro esperienza scolastica e
formativa, in vista della costruzione in itinere del personale progetto di vita culturale e
professionale, per sua natura sempre in evoluzione.
Le 30 ore possono essere gestite in modo flessibile nel rispetto dell’autonomia scolastica e non
devono essere necessariamente ripartite in ore settimanali prestabilite. Esse vanno considerate
come ore da articolare al fine di realizzare attività per gruppi proporzionati nel numero di studenti,
distribuite nel corso dell’anno, secondo un calendario progettato e condiviso tra studenti e docenti
coinvolti nel complessivo quadro organizzativo di scuola. In questa articolazione si possono anche
collocare, a titolo esemplificativo, tutti quei laboratori che nascono dall’incontro tra studenti di un
ciclo inferiore e superiore per esperienze di peer tutoring, tra docenti del ciclo superiore e studenti
del ciclo inferiore, per sperimentare attività di vario tipo, riconducibili alla didattica orientativa e
laboratoriale.
Insegnamento dell’Educazione Civica
Per l’insegnamento dell’Educazione civica, così come previsto dalla legge 20 agosto 2019, n. 92 e
dalle successive Linee guida (D.M. 35/2020) e dalle nuove Linee guida Decreto n. 183 del
07/09/2024, il PTOF si arricchirà di una unica UDA strutturata per l’intero istituto comprensivo e
focalizzata sullo sviluppo delle competenze tenendo a riferimento i tre nuclei concettuali:
Costituzione, Sviluppo economico e sostenibilità e Cittadinanza digitale. La Legge prevede che
all’insegnamento dell’educazione civica siano dedicate non meno di 33 ore per ciascun anno
scolastico
L’implementazione del curricolo di istituto dovrà prevedere l’individuazione di obiettivi specifici di
apprendimento, declinati in conoscenze e abilità, coerenti con l’offerta formativa, dai quali i consigli
di classe, interclasse e intersezione svilupperanno annualmente le attività da realizzare e la
programmazione metodologico-didattica. Il collegio dei docenti è chiamato altresì a individuare

---

## Pagina 10

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

specifici criteri di valutazione per l’insegnamento dell’educazione civica, nonché l’elaborazione di
rubriche, griglie di valutazione e/o altri strumenti di osservazione sistematica.
Trattandosi di disciplina trasversale, è previsto il contributo di tutti i docenti. La valutazione,
espressa con l’indicazione di livelli di apprendimento alla scuola primaria e voti in decimi alla scuola
secondaria, si riferisce ad aspetti trasversali ovvero a:
-
Approccio alle tematiche di cittadinanza;
-
Conoscenza e comprensione dei valori di cittadinanza;
-
Azioni e atteggiamenti di cittadinanza responsabile;
-
Pensiero critico;
-
Relazione con gli altri;
-
Autonomia e puntualità nel lavoro;
-
Cittadinanza digitale.
In sede di scrutinio il docente coordinatore dell’insegnamento formula la proposta di valutazione da
inserire nel documento di valutazione, acquisendo elementi conoscitivi dagli altri membri dei
team/consigli.
Tali elementi conoscitivi saranno ricavati dall’intero team e dal consiglio di classe a partire dalla
conduzione di attività disciplinari o percorsi interdisciplinari. La valutazione dovrà essere coerente
con le competenze, abilità e conoscenze indicate nella programmazione e affrontate durante
l’attività didattica. I docenti della classe e il team/consiglio di classe potranno avvalersi di strumenti
condivisi, quali rubriche e griglie di osservazione, finalizzati a rendere conto del conseguimento da
parte degli alunni delle conoscenze e abilità e del progressivo sviluppo delle competenze previste
nella sezione del curricolo dedicata all’educazione civica.
Per ciò che concerne la programmazione di attività, anche di carattere formativo, e l’uso di
strumenti di Intelligenza Artificiale (IA):
il Team per l’Innovazione digitale e l’Animatore digitale dovranno valutare l’elaborazione di un
regolamento che indichi la piattaforma da utilizzare, gli strumenti di IA da utilizzare in eventuali
attività programmate che prevedono tali strumenti, i criteri per la scelta di strumenti di IA e in
collaborazione con la commissione di educazione civica, l’eventuale insegnamento di IA all’interno
dell’educazione civica.

---

## Pagina 11

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

Le competenze digitali
Potenziare le competenze digitali acquisite con la didattica a distanza e valorizzare la stessa per
attività di recupero, di potenziamento, per attività didattiche volte alla valorizzazione delle
eccellenze, alla partecipazione a gare e a concorsi, per garantire a ciascuno lo sviluppo delle
potenzialità individuali.
Potenziare le competenze digitali degli studenti anche con particolare riguardo al pensiero
computazionale, alla robotica educativa e all’uso critico e consapevole dei social network, dei media
e dell’intelligenza artificiale.
L’introduzione dell’IA all’interno della scuola comporta dei rischi che devono essere adeguatamente
valutati per consentire una modalità di applicazione etica e corretta. Adottare strategie di
mitigazione efficaci permette di sfruttare il potenziale innovativo dell’IA, trasformandola in un
alleato per la crescita personale degli studenti e per la loro preparazione alle sfide del futuro.
La strumentazione digitale già acquisita dalla scuola con il progetto STEM e le dotazioni e
rinnovamento di alcune classi e di alcuni ambienti a cui la scuola ha provveduto con i progetti PNRR
“Oltre la classe” e “Brienza Scuola futura: esperienza di comunità proattiva” devono diventare
strumenti per una metodologia didattica più efficace e stimolante.
La formazione attuata con i D.M. 65/2023 e D.M. 66/2023 deve avere ricadute nelle classi e sezioni
per migliorare i risultati degli alunni anche nelle prove INVALSI.
Implementare sin dalla scuola dell’Infanzia una progettazione didattica con approccio STEAM
(Science, Technology, Engineering, Art, Mathematics) per promuovere una forma di apprendimento
in situazione che abbia al centro la persona e le “4C” (comunicazione, creatività, collaborazione e
pensiero critico).
Per ciò che riguarda i fenomeni del bullismo e del cyberbullismo, ai sensi della Legge 17 maggio
2024, n. 70 che modifica la Legge 29 maggio 2017 n. 71, il PTOF recepisce i programmi educativi di
intervento comprensivi delle azioni di prevenzione in coerenza con le Linee di Orientamento di cui
al D.M. 13 gennaio 2021, n. 18.

---

## Pagina 12

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

A questo scopo, la scuola ha istituto, oltre alla figura del Referente d’istituto per il bullismo e il
cyberbullismo, un team d’istituto per la prevenzione e il contrasto del bullismo e cyberbullismo.
Le lingue come competenze di base
La scuola intende rafforzare lo sviluppo delle competenze multilinguistiche di tutti i soggetti
convolti. A tal fine, fa propri i valori e le sfide dell’educazione interculturale e internazionale,
impegnandosi a favorire il processo di internazionalizzazione del sistema di istruzione e formazione
e la mobilità studentesca internazionale. Promuove attività formative per il personale
sull’internazionalizzazione della scuola nell’ambito del Programma Erasmus+ e dei fondi PNRR per il
potenziamento del programma ERASMUS + 2021-2027. Valorizza e potenzia le competenze
linguistiche, anche mediante l’utilizzo della metodologia C.L.I.L nella scuola primaria e secondaria di
I grado; nella scuola dell’infanzia si propone di rendere sistematica la sperimentazione di percorsi a
carattere ludico-didattico in lingua inglese.
Va riservata particolare attenzione al collegamento fra il PTOF e la progettualità promossa tramite
le riforme e gli investimenti della Missione 4, Componente 1 Istruzione e Ricerca del PNRR, finalizzati
al miglioramento strutturale dell’offerta formativa e dei risultati degli studenti. Nello specifico,
occorre così connettere i progetti in essere con il Piano di Miglioramento.
Accoglienza e Inclusione
Le attività programmate nel Piano per l’Inclusività saranno garantite attraverso il potenziamento
dell’inclusione scolastica e del diritto allo studio degli alunni con bisogni educativi speciali attraverso
percorsi individualizzati e personalizzati  anche con il supporto e la collaborazione dei servizi socio-
sanitari ed educativi del territorio e delle associazioni di settore.
Indirizzi per l’organizzazione e  il funzionamento
 Potenziare l’attività di ricerca-azione a supporto della didattica consolidando i lavori di
gruppo/dipartimenti già avviati.
 Favorire e implementare l’apertura pomeridiana degli ambienti scolastici.
 Il Piano dovrà prevedere un percorso di formazione rivolto sia al personale docente, idoneo
a supportare le innovazioni in atto relative agli aspetti pedagogici/didattici, sia al personale
amministrativo, tecnico ed ausiliario relativo agli aspetti organizzativi.
 Prevedere un sistema di indicatori di qualità e di standard efficaci per rendere osservabili e

---

## Pagina 13

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

valutabili i processi e le azioni previste nel Piano.
 Prevedere percorsi e azioni per valorizzare la scuola intesa come comunità attiva, aperta al
territorio e in grado di sviluppare l'interazione con le famiglie e con la comunità locale.
 Programmare progetti in rete con altre scuole o con Enti pubblici.
 Alla luce degli indirizzi per le scelte educative, curricolari, extracurricolari e per la didattica,
sopra descritti, il Piano dovrà prevedere il fabbisogno di posti di organico, comuni e di
sostegno, il fabbisogno dei posti per il potenziamento e il miglioramento dell’offerta
formativa in relazione alle priorità, ai traguardi, agli obiettivi e ai progetti contenuti nel
Piano stesso.
 I progetti e le attività sui quali si pensa di utilizzare docenti dell’organico del potenziamento
devono fare esplicito riferimento a tale esigenza, motivandola e definendo l’area
disciplinare coinvolta. Si terrà conto del fatto che l’organico di potenziamento deve servire
anche alla copertura delle supplenze brevi e quindi si eviterà di assorbire sui progetti l’intera
quota disponibile.
 Il Piano dovrà prevedere il fabbisogno relativo ai posti del personale amministrativo, tecnico
e ausiliario, nel rispetto dei limiti e dei parametri stabiliti dal regolamento di cui al decreto
del Presidente della Repubblica 22 giugno 2009, n. 119, tenuto conto di quanto previsto
dall’articolo 1, comma 334, della legge 29 dicembre 2014, n. 190.
 Per tutti i progetti e le attività previsti nel Piano, devono essere indicati i livelli di partenza
sui quali si intende intervenire, gli obiettivi cui tendere nell’arco del triennio di riferimento,
gli indicatori quantitativi e/o qualitativi utilizzati o da utilizzare per rilevarli. Gli indicatori
saranno di preferenza quantitativi, cioè espressi in grandezze misurabili, ovvero qualitativi,
cioè fondati su descrittori non ambigui di presenza/assenza di fenomeni, qualità o
comportamenti ed eventualmente della loro frequenza.
 Nell’ambito delle scelte di organizzazione, dovranno essere previste le figure dei
collaboratori della Dirigenza, dei coordinatori di plesso e quella dei coordinatori di classe.
 Dovrà essere prevista l’istituzione di dipartimenti per aree disciplinari, nonché, ove ritenuto
funzionale alle priorità di istituto, di dipartimenti trasversali.
 Sarà altresì prevista la funzione di coordinatore di dipartimento.
 Saranno previsti per ogni ordine di scuola referenti per l’Educazione civica;
 Sarà prevista la commissione Internazionalizzazione;
 Migliorare quantità e qualità delle dotazioni tecnologiche al fine di implementare l’uso delle
nuove tecnologie digitali per il raggiungimento degli obiettivi didattici e organizzativi.
 Agevolare la comunicazione interna ed esterna alla scuola potenziando l’utilizzo del sito
istituzionale da parte di tutto il personale dell’istituto.

---

## Pagina 14

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

 Il Piano dovrà prevedere il fabbisogno di infrastrutture, strumenti e materiali necessari al
raggiungimento degli obiettivi indicati.
 Relativamente alla certificazione delle competenze, è necessario adottare nel PTOF i modelli
allegati al D.M. 30 gennaio 2024, n. 14 considerando che le stesse descrivono, ai fini
dell’orientamento, il progressivo sviluppo dei livelli delle competenze chiave per
l’apprendimento permanente, a cui l’intero processo di insegnamento-apprendimento è
mirato.
Indirizzi per l’area della gestione
 La strategia di gestione della scuola avrà cura di essere il più possibile coerente con gli
orizzonti pedagogici descritti precedentemente. Il modello sarà quello di una leadership
inclusiva e condivisa, ad iniziare dalla scelta delle funzioni e delle persone che dovranno
esercitarle, con la certezza che l’efficacia della gestione si gioca anzitutto sulla
condivisione delle responsabilità in un clima di fiducia e di affidamento reciproco.
 Le scelte amministrative, condivise ed affidate in primo luogo al DSGA, la struttura di
servizio dell’apparato amministrativo, sono essenziali al perseguimento degli obiettivi
formativi dell’istituto. Ogni sua componente svolge funzioni indispensabili, alle quali
spetta il massimo riconoscimento. I principi e le scelte da seguire ed attuare in questo
ambito sono le seguenti:
-
trasparenza e rendicontazione di ogni azione amministrativa e in particolare della
gestione di bilancio;
-
pieno utilizzo delle risorse logistiche, tecniche, strutturali e finanziarie;
-
sviluppo ed implementazione delle competenze digitali del settore amministrativo
ai fini della dematerializzazione, sburocratizzazione e semplificazione di tutta
l’attività amministrativa.

---

## Pagina 15

Ministero dell’Istruzione e del Merito

## Istituto Comprensivo Satriano – Brienza

Via A. Moro, 11 -  tel. 0975-383039
Email: pzic81700l@istruzione.it Pec:pzic81700l@pec.istruzione.it

## 85050 Satriano Di Lucania (Pz)


## C.F. 80005180767

Il Piano dovrà essere predisposto a cura delle FF.SS. Area 1, eventualmente affiancate, ognuno per
la propria Area, da tutte le FF.SS., in tempo utile per essere portato all’esame del Collegio dei
Docenti  e alla successiva approvazione da parte del Consiglio di istituto.
Il presente Atto costituisce, per norma, atto tipico della gestione dell'istituzione scolastica in regime
di autonomia ed è:
- acquisito agli atti della scuola;
- reso noto ai competenti Organi collegiali;
- pubblicato sul sito web.
Il Dirigente Scolastico
Prof.ssa Clelia Latalardo
Firmato digitalmente ai sensi del Codice
dell’Amministrazione Digitale e norme ad esso connesse

---

