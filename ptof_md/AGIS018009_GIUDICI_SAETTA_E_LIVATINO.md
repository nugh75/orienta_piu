# Contenuto PTOF: AGIS018009_GIUDICI_SAETTA_E_LIVATINO.pdf

## Pagina 1


## Iis “Giudici Saetta E Livatino”


## Ravanusa


## Curricolo D’Istituto


## Liceo Scientifico

Il Liceo Scientifico si propone la formazione di una persona autonoma e responsabile in possesso di solide
basi culturali sia nel settore umanistico sia in quello scientifico che gli consentiranno di seguire con profitto
tutti i corsi universitari o di inserirsi con duttilità nel mondo del lavoro. In particolare sarà sviluppata la
capacità di osservare e analizzare con metodo scientifico il mondo reale, individuandone le leggi

---

## Pagina 2

fondamentali e utilizzando i linguaggi specifici della ricerca scientifica. Adeguata attenzione ai contenuti
delle discipline umanistiche, nella consapevolezza dell’importanza di tale tradizione, costantemente
analizzata con rigorosa metodologia critica, curando nel contempo le capacità di relazione e
comunicazione. Lo studente che frequenta il Liceo Scientifico, al termine dei cinque anni previsti, consegue
il diploma conclusivo del secondo ciclo d’istruzione valido per il proseguimento degli studi universitari.
Le discipline (cliccare per accedere e avviare il download)

## Liceo Delle Scienze Umane

Il Liceo Scienze Umane approfondisce le teorie esplicative dei fenomeni collegati alla costruzione
dell’identità personale e delle relazioni umane e sociali con particolare riferimento allo studio delle scienze
umane e della filosofia. Fornisce allo studente le conoscenze, le abilità e le competenze necessarie per
cogliere la complessità e la specificità dei processi formativi. Assicura la padronanza dei linguaggi, delle
metodologie e delle tecniche nel campo delle scienze umane. Lo studente che frequenta il Liceo Scienze
Umane, al termine dei cinque anni previsti, consegue il diploma conclusivo del secondo ciclo d’istruzione
valido per il proseguimento degli studi universitari.
Le discipline (cliccare per accedere e avviare il download)
ISTITUTO TECNICO - AFM - diurno e serale
Il diplomato in "Amministrazione, Finanza e marketing" ha competenze generali nel campo dei
macrofenomeni economici nazionali ed internazionali, della normativa civilistica e fiscale, dei sistemi e
processi aziendali, degli strumenti di marketing, dei prodotti assicurativo/finanziari e dell'economia sociale.
Integra le competenze dell'ambito professionale specifico con quelle linguistiche e informatiche per
operare nel sistema informativo dell'azienda e contribuire sia all'innovazione sia al miglioramento
organizzativo e tecnologico dell'impresa inserita nel contesto internazionale. Lo studente che frequenta
l’Indirizzo Amministrazione, Finanza e Marketing, al termine dei cinque anni previsti, consegue il diploma
conclusivo del secondo ciclo d’istruzione valido per il proseguimento degli studi universitari.
Le discipline  AFM (cliccare per accedere e avviare il download)
Corso serale AFM  (cliccare per accedere e avviare il download)

---

