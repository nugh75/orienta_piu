# Contenuto PTOF: TOIC84100N_PTOF.pdf

## Pagina 1


## Istituto Comprensivo Statale Di Rivalta

Via Piossasco, 57 – 10040 RIVALTA DI TORINO
C.F. 95565910015 – telef 011/904.73.05
e.mail –TOIC84100N@istruzione.it - PEC – TOIC84100N@PEC.ISTRUZIONE.IT

## Protocollo Antibullismo Ic Rivalta

(delibera Collegio Docenti n. 13 del 21/10/25)
Premessa
"Con l'evolversi delle tecnologie, l'espansione della comunicazione elettronica on- line e la
sua diffusione tra i pre-adolescenti e gli adolescenti, il bullismo ha assunto le forme subdole
del cyberbullismo che richiedono la messa a punto di nuovi e più efficaci strumenti di
contrasto. I bulli, infatti, continuano a commettere atti di violenza fisica e/o psicologica nelle
scuole e non solo. Le loro imprese diventano sempre più aggressive e inoltre, la facilità di
accesso a pc, smartphone, tablet consente ai cyberbulli anche di potere agire in anonimato."
(Ministero dell’istruzione , dell’università della Ricerca. Linee di Orientamento per azioni di prevenzione e di
contrasto al bullismo e Cyber Bullismo.Aprile 2015, p.1)
La scuola ha quindi il compito di vigilare ed agire in quanto comunità educante al fine di ridurre
questi fenomeni e incentivare invece l’inclusione che accolga le diversità come ricchezza della
società odierna.
Pertanto le scuole in quanto istituzioni preposte all’educazione “è affidato il compito di
individuare e di contrastare il fenomeno del bullismo e del cyberbullismo, qualora siano già
presenti, e di realizzare interventi mirati di prevenzione del disagio, ponendo in essere
specifiche azioni culturali ed educative rivolte a tutta la comunità scolastica, ivi comprese le
famiglie, in risposta alle necessità individuate" ( Ministero dell’istruzione , dell’università della Ricerca.
Linee di Orientamento per azioni di prevenzione e di contrasto al bullismo e Cyber Bullismo.Aprile 2015
p.18Normativa di Riferimento)
- VISTA la LEGGE n. 71/2017 sulla “Disposizioni a tutela dei minori per la prevenzione ed il
contrasto del fenomeno del cyberbullismo” ed in particolare l’Art. 5.2. I regolamenti delle
istituzioni scolastiche di cui all'articolo 4, comma 1, del regolamento di cui al decreto del
Presidente della Repubblica 24 giugno 1998, n. 249, e successive modificazioni.
- VISTA la Direttiva Ministeriale n.16 del 5 febbraio 2007 - Linee di indirizzo generali ed azioni
a livello nazionale per la prevenzione e la lotta al bullismo.
- VISTA la Direttiva Ministeriale del 15 marzo 2007 - Linee di indirizzo ed indicazioni in materia
di utilizzo di i telefoni cellulari e di altri dispositivi elettronici durante l’attività didattica,
irrogazione di sanzioni disciplinari, dovere di vigilanza e di corresponsabilità dei genitori e dei
docenti.

## Visti:

- Artt. 3, 32, 33, 34 della Costituzione Italiana
- Artt. 494, 581, 582, 595, 610, 612, 612 bis, 635, 660 del Codice Penale
- Artt. 2043, 2047, 2048 del Codice Civile
- Art. 1 comma 16 Legge 107/2015

---

## Pagina 2

- VISTA la Direttiva del Ministero della Pubblica Istruzione 15 Marzo 2014 Linee di indirizzo
ed indicazioni in materia di utilizzo di telefoni cellulari e di altri dispositivi elettronici durante
l’attività didattica, irrogazione di sanzioni disciplinari, dovere di vigilanza e di corresponsabilità
dei genitori e dei docenti.
- VISTO il DPR 249/98 DPR 235/2007: Statuto delle studentesse e degli studenti della Scuola
secondaria.
- VISTO l’Aggiornamento Linee di Orientamento del 2 novembre 2017 per la prevenzione e il
contrasto del cyberbullismo.
- VISTO il D.M. 05/02/2007 n. 16, Linee di indirizzo generali ed azioni a livello nazionale per
la prevenzione e la lotta al bullismo.
- VISTE le Linee guida del MIUR del 13 Aprile 2015 Linee di orientamento per azioni di
prevenzione e di contrasto al bullismo e cyberbullismo, 2015.
- VISTA la Dichiarazione dei diritti in Internet del 28 luglio 2015, documento fondamentale
garantire a ciascun individuo l’esercizio di una cittadinanza digitale attiva nel rispetto della
libertà, della dignità e della diversità di ogni persona.
- VISTO il Regolamento generale per la protezione dei dati personali dell’Unione Europea
2016/679.
- VISTO il D. Lgs 101/2018 Aggiornamento Codice della Privacy.
-VISTO il Piano dell’Offerta Formativa PTOF, in cui viene data rilevanza al benessere
dell’alunno e alla inclusività: In particolare il piano dell’ Offerta Formativa: Cittadinanza e
Costituzione e considerato l’Insegnamento dell’Educazione Civica secondo L. 20 agosto 2029
n. 92 e D.M. 357/2020 che prevede la formazione per competenze negli ambiti: Cittadinanza
digitale Attiva, Diritti Inclusione Competenze Digitali- Sicurezza nell’Uso delle nuove
Tecnologie
VISTE le Norme di Disciplina per la Scuola Secondaria ai sensi dello Statuto delle Studentesse
e degli Studenti D.P.R. 249/1998 e le relative Sanzioni previste nel Regolamento d’Istituto e
nelle Norme di Disciplina
VISTO il Patto Educativo di Corresponsabilità.
Il Collegio Docenti approva il presente Protocollo.
Obiettivi
Il presente Protocollo si pone come obiettivi da conseguire:
1. Incrementare la conoscenza e la consapevolezza dei fenomeni del bullismo e
cyberbullismo tra: alunni, docenti, famiglie;
2. individuare e attuare azioni di prevenzione dei fenomeni di Bullismo e Cyberbullismo ;
3. individuare e attuare azioni di contrasto e intervento verso i fenomeni di bullismo e cyber
bullismo;
4. fornire competenze civiche e di cittadinanza al fine di fornire gli strumenti necessari agli
alunni per mettere in atto buone pratiche, comportamenti corretti di tolleranza, inclusione
rispetto dell’altro individuo nel rispetto delle diversità e di una convivenza civile e
arricchente(Ministero dell’Istruzione, dell’Università e della Ricerca. Linee di Orientamento per azioni di
prevenzione e contrasto al bullismo e al cyberbullismo,pp. 18-19)

## L’Istituto Comprensivo Promulga Il Seguente Protocollo. Definizioni

Il bullismo dall’inglese «bullying», è “un atto aggressivo condotto da un individuo o da un

---

## Pagina 3

gruppo ripetutamente nel tempo, contro una vittima che non riesce a difendersi” [Olweus,
1993]. Si può definire atto di bullismo il caso in cui uno studente “è prevaricato o
vittimizzato,quando viene esposto, ripetutamente nel corso del tempo, alle azioni offensive
messe in atto da parte di uno o di più compagni." (Olweus, 1993)
Un atto di bullismo è identificabile secondo tre criteri essenziali che consentono di distinguere
atti ed episodi di aggressione occasionale, non ripetuta nel tempo, o afferenti ad altra natura.
Singoli episodi di aggressione o violenza non possono essere considerati atti di bullismo ma
rientrano in altri atti (scherzo, litigio tra pari o forme di reato). Pertanto un atto di bullismo è
contraddistinto da tre costanti:
- Intenzionalità - le azioni mirano deliberatamente a danneggiare la vittima in vari
modi,spesso avvengono in un contesto di gruppo;
- Ripetizione - i comportamenti di prepotenza si protraggono nel tempo;
- Squilibrio di potere - ovvero disparità di forze tra vittima chi mette in atto azioni di bullismo
e la vittima si trova su un piano di vulnerabilità e non è capace di difendersi da sola.
Le forme di bullismo possono essere:
- Diretta: modalità fisiche (colpi, pugni, calci, strattoni, furti e/o danneggiamento degli oggetti
personali della vittima o Verbali: offese, minacce, soprannomi denigratori e commenti crudeli.
- Indiretta: tipo psicologico (diffamazione- denigrazione umiliazione esclusione sociale,
pettegolezzi).
Si identificano altresì:
- gli “Spettatori” delle azioni di bullismo che non denunciano i fatti
e non aiutano la
vittima;
- gli “Aiutanti” del bullo o della vittima coloro che con il loro comportamento favoriscono il
primo o supportano il secondo.
Il cyber bullismo è la manifestazione in Rete di un fenomeno più ampio e meglio conosciuto
come bullismo grazie agli strumenti informatici, alle TIC (Tecnologie dell’informazione e
Comunicazione).
“Oggi la tecnologia consente ai bulli di infiltrarsi nelle case delle vittime, di materializzarsi in ogni
momento della loro vita, perseguitandole con messaggi, immagini, video offensivi inviati tramite
smartphone o pubblicati sui siti web tramite Internet. Il bullismo diventa quindi cyberbullismo.
Il cyberbullismo definisce un insieme di azioni aggressive e intenzionali, di una singola persona
o di un gruppo, realizzate mediante strumenti elettronici (sms, mms, foto, video, email, chat
rooms, istant messaging, siti web, telefonate), il cui obiettivo è quello di provocare danni ad un
coetaneo incapace a difendersi. Il fenomeno del cyberbullismo può coinvolgere chiunque,
poiché i meccanismi di disinibizione online sono più frequenti e diffusi.L’attore è definito
“Cyberbullo” e ha libertà di fare online ciò che non potrebbe fare nella vita reale.
Caratteristiche del Cyberbullismo
Per identificare azioni di Cyberbullismo devono essere presenti i tre criteri costanti che
descrivono il bullismo: l’intenzionalità, la ripetitività (la condivisione da parte di altri porta ad
una diffusione paragonabile alla ripetitività tipica del bullismo) e lo squilibrio di potere (legato
all’anonimato e/o ad una maggiore competenza tecnologica).
- Caratteristiche specifiche del caso specifico di Cyberbullismo :

---

## Pagina 4

●
Pervasività: utilizzo dei mezzi elettronici, reti web (whatsapp, facebook, internet,
youtube, instagram) come veicolo delle aggressioni;
●
anonimato (presunto);
●
deresponsabilizzazione: la distanza tra bullo e vittima ha come conseguenza
l’assenza del feedback tipico del faccia a faccia (segnali visivi) e quindi rende meno
consapevoli di ciò che si fa;
●
essere senza confini di spazio e di tempo: la vittima può infatti subire l’attacco del
cyberbullo in ogni luogo (anche in contesti protetti come la propria casa) e in ogni
momento della giornata (24 ore su 24),
●
riproducibilità e grande diffusione delle informazioni.
Classificazione delle Azioni di Cyberbullismo
Il Cyberbullismo è classificato in Quattro classi di comportamento [Menesini et al.2012;
Palladino, Nocentini e Menesini 2015]:
●
attacchi scritto-verbali: comportamenti scritti o verbali volti ad offendere la vittima
(ad es. invio di messaggi con insulti, postare commenti offensivi sui social, ecc)
●
attacchi visuali: invio o condivisione, pubblica e/o privata, di foto o video
imbarazzanti o compromettenti
●
impersonificazione: accesso non autorizzato e uso di credenziali di un compagno
●
esclusione: escludere qualcuno dai gruppi online Rientrano nel Cyberbullismo:
Le figure coinvolte in questi fenomeni sono:
bullo - colui che compie l’atto di prepotenza;
vittima - colui che subisce;
sostenitori del bullo - non prendono l'iniziativa ma si uniscono all'azione aggressiva;
spettatori passivi - non fanno niente per fermare le prepotenze, non intervengono spesso
per paura o perché non sanno come intervenire;
difensori della vittima - capiscono cosa sta accadendo e hanno la forza di reagire e fermare
le prepotenze.

## Tipologie Di Cyberbullismo

Flaming: Litigi on line nei quali si fa uso di un linguaggio violento e volgare.Mezzo / Ambiente/
Canale : chat o ambiente virtuale dei videogiochi interattivi su internet. Il fenomeno è molto più
presente all’interno dei giochi interattivi, le vittime sono dei principianti presi di mira dai giocatori
più esperti.
Harassment: molestie attuate attraverso l’invio ripetuto di linguaggi offensivi verso una vittima
specifica con parole o comportamenti specifici.
Mezzo / Ambiente / Canale : canali di comunicazione di massa come e-mail, messaggi,forum,
chat e i gruppi di discussione. Si crea uno squilibrio di potere dove la vittima è sempre in
posizione "one down", subisce cioè passivamente le molestie, o al massimo, tenta,
generalmente senza risultato, di convincere il persecutore a porre fine alle aggressioni”
(Pisano, Saturno, 2008).
Cyberstalking: invio ripetuto di messaggi che includono esplicite minacce fisiche, al punto che
la vittima arriva a temere per la propria incolumità.Mezzo / Ambiente/ Canale: canali di
comunicazione di massa.

---

## Pagina 5

Denigrazione: pubblicazione all’interno di comunità virtuali di pettegolezzi e di commenti
calunniosi e denigratori, video fotografie.Mezzo / Ambiente/ Canale: Siti, Social Network, Chat.
Outing estorto o tricky outing: registrazione delle confidenze, raccolte all’interno di un
ambiente privato, creando un clima di fiducia e poi inserite integralmente in un blog pubblico.
Impersonificazione: insinuazione all’interno dell’account di un’altra persona, il persecutore,
violando un account della vittima invia al suo posto messaggi al ricevente o a riceventi, con lo
scopo di inviare messaggi offensivi che screditino la vittima. Qualora modifichi password
dell’account il persecutore non permette alla vittima di agire direttamente e persino può mettere
in pericolo la vittima.
Esclusione o Bannare: estromissione intenzionale dall’attività on line delal vittima da Chat,
gruppi di amici on line.
Sexting: invio di messaggi via smartphone ed Internet, corredati da immagini a sfondo
sessuale.
Happy slapping: fenomeno recente che consiste nella registrazione video delle violenze
subite dalla vittima ignara di essere ripresa, sia psichiche che fisiche (Hinduja, Patchin, 2009),
con lo scopo di “ridicolizzare, umiliare e svilire la vittima” (Petrone, Troiano, 2008), in quanto i
video vengono divulgati on line e visualizzate da altri utenti.
Atteggiamento tipico di difesa del bullo e del cyberbullo è l’attivazione di meccanismi di
disimpegno morale. Le strategie di disimpegno morale che più facilmente possono venire
adottate dai bulli/cyberbulli una volta scoperti sono le seguenti:
Minimizzazione: gli atti che si sono compiuti sono considerati “solo uno scherzo”.Diffusione
della responsabilità: “Non è colpa mia. Lo facevano tutti”
Distorsione delle conseguenze: “Non credevo se la prendesse, lo sa che scherziamo”, in
quanto far del male a una persona risulta più facile se la sua sofferenza è nascosta.
Attribuzione della colpa: spostarla da sé e addossandola all’altro.
Differenze tra Bullismo e Cyberbullismo 7
Bullismo
Cyberbullismo
Sono coinvolti solo gli studenti della classe
e/o dell'Istituto;
Possono essere coinvolti ragazzi ed adulti
di tutto il mondo;
generalmente solo chi ha un carattere forte,
capace di imporre il proprio potere, può
diventare un bullo;
chiunque, anche chi è vittima nella vita
reale, può diventare cyberbullo;
i bulli sono studenti, compagni di classe o
di Istituto, conosciuti dalla vittima;
i cyberbulli possono essere anonimi e
sollecitare la partecipazione di altri "amici"
anonimi, in modo che la persona non
sappia con chi sta interagendo;

---

## Pagina 6

le azioni di bullismo vengono raccontate ad
altri studenti della scuola in cui sono
avvenute,
sono
circoscritte
ad
un
determinato ambiente;
il materiale utilizzato per azioni di
cyberbullismo può essere diffuso in tutto il
mondo;
le azioni di bullismo avvengono durante
l'orario scolastico o nel tragitto casa-scuola,
scuola- casa;
le comunicazioni aggressive possono
avvenire 24 ore su 24;
le dinamiche scolastiche o del gruppo
classe limitano le azioni aggressive;
i cyberbulli hanno ampia liberta nel poter
fare online ciò che non potrebbero fare
nella vita reale;
bisogno del bullo di dominare nelle
relazioni interpersonali attraverso il contatto
diretto con la vittima;
percezione di invisibilità da parte del
cyberbullo attraverso azioni che si celano
dietro la tecnologia;
reazioni evidenti da parte della vittima e
visibili nell'atto dell'azione di bullismo;
assenza di reazioni visibili da parte della
vittima che non consentono al cyberbullo di
vedere gli effetti delle proprie azioni;
tendenza a sottrarsi da responsabilità
portando su un piano scherzoso le azioni di
violenza.
sdoppiamento della personalità: le
conseguenze delle proprie azioni vengono
attribuite al "profilo utente" creato.

## Conseguenze A Breve E A Lungo Termine Per La Vittima, Il Bullo E Gli


## Spettatori

Conseguenze a breve e a lungo termine
del bullismo sulla vittima:
⮚
difficoltà scolastiche e
relazionali non presenti in
precedenza
⮚
problemi internalizzati come
ansia, depressione, sintomi
psicosomatici (cefalee, mal di
pancia, ecc.), ritiro sociale,
tendenza eccessiva
all'ipercontrollo dei propri stati
emotivi e cognitivi
⮚
comportamenti
autolesionistici
Conseguenze a breve e a lungo termine
del cyberbullismo sulla vittima:
⮚
allontanamento dalla
relazione coi pari
⮚
diminuzione del rendimento
scolastico
⮚
disturbi d'ansia e depressivi
⮚
bassa autostima e senso di
colpa
⮚
pensieri suicidi
⮚
suicidio

---

## Pagina 7

Conseguenze a breve e a lungo termine
sul bullo
⮚
esternalizzazione di
condotte non adattive come
aggressività, oppositività,
antisocialità
⮚
violazione delle norme
sociali
⮚
discontrollo emotivo
⮚
disturbi psicotici
⮚
problemi in età adulta:
rischio di fallimento in campo
lavorativo, rischio di fallimento in
campo affettivo • depressione
Conseguenze a breve e a lungo termine
sul cyberbullo
⮚
scarsa empatia
⮚
comportamenti aggressivi e
criminali
⮚
abuso di alcool e droghe
⮚
dipendenza dalla tecnologia
Conseguenze a breve e a lungo termine
sugli spettatori che sono coinvolti solo
nei  fenomeni di Bullismo
⮚
percezione di un contesto
insicuro, non protetto
⮚
ansia sociale
⮚
allontanamento sociale
⮚
rafforzamento di una logica
di indifferenza, scarsa empatia
⮚
tendenza a negare o a
sminuire il problema
⮚
indifferenza nei confronti
delle vittime
Non sono coinvolti Spettatori ma sono
coinvolti i “riceventi” dei messaggi inviati
mediante canali e piattaforme virtuali
(video,  foto, sms mms) divulgati
danneggiando la  vittima

## Responsabilita’ Giuridica

●
Responsabilità dei minori
I fenomeni di Bullismo e Cyberbullismo non sono penalmente perseguibili in quanto tali poiché
non esiste ad oggi una fattispecie di reato per essi ma i comportamenti elencati sono
penalmente perseguibili perché riconducibili a reati previsti dall’ordinamento giuridico italiano.
Inoltre in termini di Responsabilità si distingue tra:
-
bullo minore di 14 anni che non è mai imputabile penalmente; se individuato come
“socialmente pericoloso” sono attivate e misure di sicurezza quali libertà vigilata oppure
il ricovero in riformatorio;
-
bullo minore ma di età compressa tra i 14 e i 18 anni il quale è imputabile
Penalmente se viene dimostrata la sua capacità di intendere e volere. La competenza
a determinare la capacità del minore è del giudice che si avvale di consulenti

---

## Pagina 8

professionali.
●
Responsabilità dei genitori di qualsiasi minore:
responsabilità civile ossia patrimoniale per culpa in educando e per culpa in vigilando (art.30
Cost.): i genitori rispondono di tutti i danni patrimoniali e non patrimoniali (art. 187 c.p. e artt.
2043-2048 c.c.) causati dall’azione del figlio.
Responsabilità penale del minore autore di azioni afferenti al fenomeno bullismo e
cyberbullismo perseguibili penalmente secondo il Codice Penale Italiano

## Bullismo


## Cyberbullismo

Art. 595
Diffamazione*
Art 615 bis
Inferenze illecite nella
vita privata
art. 612:
Minaccia
art. 595:
Diffamazione
aggravata
dall’ampiezza della
diffusione di contenuti
art. 660:
Molestia o
disturbo delle
persone
Art. 612 bis
Atti Persecutori
art: 610
Violenza privata
Art. 494
Sostituzione di
persona
art. 581
Percosse*
Art. 600 ter
Pornografia minorile
art. 582:
Lesioni personali
Art. 615 ter.
Accesso abusivo ad
un
sistema
informatico
o
telematico
art. 590:
Lesioni
perso
nali colpose
Art. 616
Violazione,
Sottrazione o
soppressione
di
corrispondenza
art. 624:
Furto
Art. 629
Estorsione
Art 414
Istigazione a
delinquere
art. 629:
Estorsione
Art. 580
Istigazione al Suicidio
art. 414:
Istigazione
a
delinquere
art. 635:
Danneggiamento
alle cose

---

## Pagina 9


## Le Azioni Della Scuola

Intervenire sul fenomeno del bullismo e del cyberbullismo impone alla scuola di adottare un
piano di prevenzione e contrasto, ovvero azioni coordinate coinvolgenti tutte le componenti
scolastiche, in base alla normativa vigente Art.1 comma 1 L. 71/2017.
Le azioni di contrasto si concretizzano in:
a. Prevenzione,
b. Strategia di attenzione,
c. Tutela ed educazione dei minori vittime o responsabili degli illeciti.
Devono essere coinvolte tutte le figure adulte appartenenti alla comunità scolastica (docenti,
personale non docente, dirigente, genitori) al fine di prevenire e contrastare e recuperare i
responsabili delle azioni, Bulli o Cyberbulli, mediante un intervento educativo coordinato e ove
necessario saranno disposte misure sanzionatorie in quanto la Scuola condanna e contrasta
ogni forma di violenza psicologica fisica, on line e off line
Misure per contrastare il fenomeno del bullismo e del Cyberbullismo riguardano tre ambiti
distinti: la prevenzione, la collaborazione con l’esterno el’intervento in casi accertati di bullismo
e cyberbullismo: misure correttive-educative e sanzioni.
Art.4 comma 5 L. 71/2017
Le Istituzioni scolastiche di ogni ordine e grado promuovono l’educazione all’uso consapevole
della rete internet e ai diritti e doveri connessi all’utilizzo delle tecnologie informa che, quale
elemento trasversale alle diverse discipline curriculari, anche attraverso attività progettuali
aventi carattere di continuità tra i diversi gradi di istruzione o di progetti elaborati da reti di
scuole in collaborazione con enti locali, servizi territoriali, organi di polizia, associazioni ed enti.
Attività preventive per la conoscenza e il contrasto
La Scuola intende:
1) sensibilizzare e lavorare sull'intero gruppo classe per la condivisione di regole di
convivenza civile attraverso metodologie cooperative atte a implementare comportamenti
corretti per garantire il rispetto e la dignità di ogni persona;
2) cogliere ed interpretare i messaggi di sofferenza che si manifestano nell’ambito Scolastico;
3)
individuare e capire i sintomi derivanti da sofferenza dovuta al cyberbullismo e
bullismo.
Prevenire significa anche:
1) la capacità di individuare il problema (sintomi)8: cogliere ed interpretare i messaggi di
sofferenza (sintomi) che manifestano gli alunni in ambito scolastico in maniera tempestiva in
quanto le conseguenze possono essere anche gravi per vittime.

## Vittime:

Sintomi fisici del disagio (es. mal di pancia, mal di testa) o psicologici (es. incubi, attacchi

---

## Pagina 10

d’ansia), rifiuto nell’andare a scuola, le vittime possono considerare unica via di fuga il
trasferimento presso altro Istituto scolastico, in casi estremi persino l’abbandono scolastico.
Le vittime arrivano a manifestare disturbi psicologici, insicurezza difficoltà sociali e relazionali,
depressione attacchi di panico e di ansia.
BULLI: possono invece presentare: un calo nel rendimento scolastico e mancato rispetto della
disciplina e del regolamento della scuola, nel lungo periodo adottare comportamenti antisociali
devianti,agire con comportamenti aggressivi e violenti in famiglia e all’esterno in ambienti e
contesti differenti.
Pianificazione degli interventi preventivi verso Docenti e Alunni
Sicurezza informatica e formazione:
Un primo tipo di prevenzione riguarda la sicurezza informatica all’interno della scuola
istituendo norme apposite e secondo il Regolamento d’Istituto vigente:
divieto dell’uso del Cellulare e smartphone a Scuola e durante le ore di attività didattica;
disciplina degli accessi al web.
- Formazione specifica rivolta agli studenti, ai docenti per quanto riguarda l’utilizzo consapevole
e sicuro delle tecnologie digitali.
E’ importante che i genitori conoscano la proprie responsabilità, le conseguenze legali dei
comportamenti dei figli, che siano consapevoli delle necessità
di controllare e monitorare le amicizie virtuali e i siti frequentati dai figli, considerando anche al
rispetto del nuovo regolamento Ue sulla privacy (Gdpr) in vigore dal 25 maggio 2018:
"Il trattamento di dati personali del minore è lecito ove il minore abbia almeno 16 anni. Ove il
minore abbia un'età inferiore ai 16 anni, tale trattamento è lecito soltanto se e nella misura in
cui tale consenso è prestato o autorizzato dal titolare della responsabilità genitoriale. Gli Stati
membri possono stabilire per legge un'età inferiore a tali fini purché non inferiore ai 13 anni".
Verso i Docenti
Sensibilizzazione e lavoro all’interno delle classi per divulgare la conoscenza del fenomeno
Bullismo e Cyberbullismo, mediante metodologie quali cooperative learning, progetti con enti
territoriali e esperti anche esterni all’Istituto.
Collaborazione e raccordo dei Docenti con il Referente per il bullismo e lo Psicologo dello
Sportello d’ascolto.
Progetto di rete Piattaforma Generazioni Connesse. Piattaforma Portale Ministeriale ELISA.
Verso gli Alunni
Istituzione di attività didattica destinata alla sensibilizzazione sul tema del bullismo e del
cyberbullismo, mediante proiezione di filmati a tema o l’organizzazione di incontri per parlare
dei rischi e pericoli legati all’uso distorto della rete e degli effetti che può avere il cyberbullismo
o il bullismo.

---

## Pagina 11

Gestione Relazioni
La promozione di progetti, con l’eventuale contributo esterno di figure professionali (psicologi,
educatori...) in cui gli alunni acquisiscano le competenze per relazionarsi correttamente.
La predisposizione di materiali e di incontri specifici che diano agli alunni regole concrete
all’uso dei social network, buone pratiche e indichino riferimenti da usare in caso di un abuso
e una informativa sui pericoli che corrono in rete.
Presenza presso l’Istituto dello Sportello d’Ascolto / Specialista Psicologo al fine di
supportare le eventuali vittime e collaborare con gli insegnanti
L’educazione trasversale alle competenze di Educazione Civica ai sensi della legge 92 del
2019 che presenta le linee guida per l’insegnamento di tale disciplina gli argomenti e nuclei
tematici saranno affrontati in ogni classe e da tutti i docenti tematiche relative al bullismo e al
cyber bullismo.
Scuola Secondaria - Competenze Trasversali Tematiche
Diritti Doveri
Rispetto delle Regole per una convivenza Civile Costituzione Italiana
Competenze Digitali, Sicurezza Informatica e uso consapevole dei Social Network e media
Fair Play
Rispetto degli altri delle diversità e inclusione, Cittadinanza Attiva

## Progetti Attuati

Partecipazione a progetti sul fenomeno, promossi da altre Scuole o enti del nostro territorio.
Progetto relativi a Sicurezza sul WEB
Progetto “ Coop Esserci Progetto “Mediamente”
Progetto “Educarcere” sulla legalità Educarcere Le Nuove
Progetto “Sindaco in classe” sulla Cittadinanza attiva e convivenza civile
Partecipazione a numerosi Progetti di Convivenza Civile e Cittadinanza attiva proposti da enti
locali del Territorio (Polizia, Carabinieri, Vigili, Comune, Provincia, Regione).

## Protocollo Per Eventuali Situazione Di Emergenza E


## Procedura In Caso Di Presunto Atto Di Bullismo/ Cyberbullismo E


## Vittimizzazione

Coinvolgimento
Famiglie
Interventi a lungo
termine e sulla Rete

---

## Pagina 12


## Intervento

Intervento individuale Vittima/ Bullo
Intervento educativo Gruppo classe
Valutazione approfondita
Gestione di Caso mediante
Prima Segnalazione
di caso

---

## Pagina 13


## La Segnalazione Dei Presunti Casi Deve Avvenire Mediante Compilazione


## Della Scheda Pubblicata Sul Sito D’Istituto E Ivi Allegata Al


## Protocollo


## Alunni

- Possono segnalare a qualunque adulto, il quale si
preoccuperà di compilare la scheda prevista
(allegato1)
-
Possono compilare personalmente la
scheda

## Genitori

- Possono compilare la Scheda di prima
segnalazione prevista

## Docenti E


## Persona


## Le Ata

- Possono compilare la scheda di prima
segnalazione prevista
Tale scheda deve essere inviata all’indirizzo: sosbullismo@icrivalta.edu.it

## Nessuna Scheda Anonima E Non Compilata In Ogni Parte Potra’ Essere


## Presa In Considerazione

Valutazione della segnalazione: avviene analizzando l’evento, i comportamenti denunciati,
mediante colloqui individuali con le persone coinvolte al fine di definire gli eventi, identificare
la tipologia di evento e la gravità del caso per determinare i passi successivi ovvero le Azioni
di INTERVENTO.
Devono essere intervistati: chi ha consegnato la prima segnalazione, la vittima, i compagni, i
testimoni, gli insegnanti di classe, i genitori, il/i bullo/i.
Tempi: entro pochi giorni dalla ricezione della segnalazioneLe aree di approfondimento
riguardano: l'evento, le persone coinvolte nei diversi ruoli, la tipologia di comportamento e la
loro durata.
La valutazione del caso è a cura del Dirigente Scolastico, del Referente Bullismo e dello
Psicologo dello Sportello d’ascolto.

---

## Pagina 14

Livelli di Gravità
Codice verde: interventi educativi in classe al fine di affrontare la situazione che deve essere
monitorata nel tempo.
Eseguire interventi mirati al fine di sensibilizzare la classe verso il fenomeno del bullismo e
cyberbullismo ed aumentare la consapevolezza di rischi e pericoli per la vittima e l’importanza
del ruolo degli spettatori passivi.
Codice giallo: (livello sistematico di bullismo e di vittimizzazione), interventi educativi in classe
e individuali diretti con il bullo e/o la vittima e tramite il coinvolgimento della famiglia.
Sensibilizzare la classe verso il fenomeno del bullismo e cyberbullismo al fine di aumentare la
consapevolezza relativa al fenomeno, alle emozioni e alle conseguenze per la vittima e
l’importanza del ruolo degli spettatori passivi, aumentando così l’empatia di gruppo e
individuale verso la vittima.
Intervento coordinato dalla Psicologo dell’Istituto e/o da professionisti esterni coinvolgendo
bullo/ vittima.
Informare e coinvolgere anche la famiglia dei soggetti coinvolti Bullo / vittima.
Codice rosso: (livello di urgenza di bullismo e di vittimizzazione), dovranno essere utilizzati
interventi di emergenza in tempi brevi:
- approccio educativo con l’intera classe svolto dall'insegnate;
- coinvolgimento tempestivo della famiglia da parte del Dirigente Scolastico e dal team per

---

## Pagina 15

l'emergenza;
- supporto intensivo per la vittima;
- intervento dello psicologo sui bulli;
- Supporto intensivo a lungo termine e di rete (Accesso ai servizi del territorio, per esempio Asl
o consultori di riferimento, attraverso il Dirigente Scolastico, Team Docenti/Consiglio di classe
e famiglia).
Sanzioni: La Scuola secondo il proprio Regolamento di Disciplina può disporre sanzioni
relative agli attivi di Bullismo e Cyberbullismo.
- Fase necessaria e fondamentale nella gestione del caso è in monitoraggio successivo in
quanto permette di valutare l’efficacia degli interventi attuati e di predisporre ulteriori azioni
educative necessarie. Viene effettuato, almeno in due momenti: dopo due settimane
dall’intervento e dopo un mese circa.
Il presente protocollo e la relativa modulistica sono stati riadattati al nostro Istituto partendo dal
materiale messo a disposizione dalla Piattaforma ELISA, progetto di formazione elearning nato
dalla collaborazione tra MIUR – Direzione generale per lo studente e il Dipartimento di
Formazione, Lingue, Intercultura, Letterature e Psicologia dell’Università di Firenze.

## Il Presente Protocollo E’ Allegato Al Regolamento Di Istituto E


## Pubblicato Sul Sito Dell’Ic


---

