# Contenuto PTOF: VTEE820019_PTOF.pdf

## Pagina 1


## Ministero Dell’Istruzione E Del Merito


## Ufficio Scolastico Regionale Per Il Lazio

ISTITUTO COMPRENSIVO “Ildovaldo Ridolfi” di Tuscania
Via 6 febbraio 1971, snc – 01017 Tuscania (VT) - Tel. 0761443655 – CF 80016090567
vtic820007@istruzione.it  – vtic820007@pec.istruzione.it - www.istitutocomprensivotuscania.edu.it
C.F. 80016090567 – C.U.U. UFA3YN - IPA istsc_vtic820007

## Al Collegio Dei Docenti


## E P.C. Al Consiglio D’Istituto


## Ai Genitori


## Al Personale Ata


## Atti


## Albo

OGGETTO: ATTO D’INDIRIZZO DEL DIRIGENTE SCOLASTICO PER L’AGGIORNAMENTO ANNUALE DEL

## Ptof 2022-2025 - Ex Art.1, Comma 14, Legge N.107/2015.


## Il Dirigente Scolastico


## Visto

l’art. 25 del D.Lgs. 165/2001;

## Vista

la legge n. 107 del 13.07.2015 (d’ora in poi: Legge), recante la “Riforma del
sistema nazionale di istruzione e formazione e delega per il riordino delle
disposizioni legislative vigenti”;

## Considerato

che le innovazioni introdotte dalla Legge mirano alla valorizzazione
dell’autonomia scolastica, che trova il suo momento più importante nella
definizione e attuazione del piano dell’offerta formativa triennale;

## Preso Atto

che l’art.1 della predetta legge, ai commi 12-17, prevede che:
-
le istituzioni scolastiche predispongono, entro il mese di ottobre dell'anno
scolastico precedente il triennio di riferimento, il piano triennale
dell'offerta formativa (d’ora in poi: Piano);
-
il Piano deve essere elaborato dal collegio dei docenti sulla base degli
indirizzi per le attività della scuola e delle scelte di gestione e di
amministrazione definiti dal dirigente scolastico;
-
il Piano è approvato dal Consiglio d’istituto;
-
che il Piano può essere rivisto annualmente entro il mese di ottobre;
-
una volta espletate le procedure di cui ai precedenti punti, il Piano verrà
pubblicato nel portale unico dei dati della scuola;

## Visto

il PTOF 2022/2025 elaborato dal collegio dei docenti nella seduta del
13/12/2022 sulla base dell’atto di indirizzo del dirigente prot. 9209 del
01/10/2021 ed approvato dal Consiglio di Istituto nella seduta del 22/12/2022
con delibera n. 2;

---

## Pagina 2


## Ministero Dell’Istruzione E Del Merito


## Ufficio Scolastico Regionale Per Il Lazio

ISTITUTO COMPRENSIVO “Ildovaldo Ridolfi” di Tuscania
Via 6 febbraio 1971, snc – 01017 Tuscania (VT) - Tel. 0761443655 – CF 80016090567
vtic820007@istruzione.it  – vtic820007@pec.istruzione.it - www.istitutocomprensivotuscania.edu.it
C.F. 80016090567 – C.U.U. UFA3YN - IPA istsc_vtic820007

## Vista

la CM prot. 31023 del 25 settembre 2023 con la quale il MIM ha fornito le
indicazioni operative per l’aggiornamento dei documenti strategici delle
istituzioni scolastiche per l’A.S. 2023/2024;

## Visto

il DPR del 28 marzo 2013, n. 80;

## Visti

l’Agenda 2030 per lo sviluppo sostenibile e il “Piano per l’Educazione alla
Sostenibilità”;

## Visto

il “Piano nazionale per la formazione in servizio del personale docente…”;

## Visti

i DD.LL.vi 59, 60, 62 e 66 del 2017;

## Vista

l’OM n. 172 del 4 dicembre 2020 sulla Valutazione nella scuola primaria e
relative Linee guida;

## Vista

la L. 71/2017 e le Linee di Orientamento per azioni di prevenzione e contrasto dei
fenomeni di contrasto del Bullismo e Cyberbullismo del 2021;

## Visto

il vigente CCNL per il personale della scuola;

## Visto

il vigente Piano Nazionale Scuola Digitale;

## Visto

il DM n. 65 del 12 aprile 2023 che stabilisce il Riparto delle risorse alle istituzioni
scolastiche in attuazione della linea di investimento 3.1 Nuove competenze e
nuovi linguaggi del PNRR;

## Visto

il DM n. 66 del 12 aprile 2023 che stabilisce il Riparto delle risorse alle istituzioni
scolastiche in attuazione della linea di investimento 2.1 Didattica digitale
integrata e formazione alla transizione digitale per il personale scolastico;

## Visto

il D. Lgs. 13 aprile 2017, n. 66 Norme per la promozione dell'inclusione scolastica
degli studenti con disabilità, a norma dell'articolo 1, commi 180 e 181, lettera c),
della legge 13 luglio 2015, n. 107;

## Visto

il DM n. 153 del 1 agosto 2023 con le disposizioni correttive al decreto
interministeriale
29
dicembre
2020,
n.
182,
recante:
«Adozione del modello nazionale di piano educativo individualizzato e delle
correlate linee guida, nonché modalità di assegnazione delle misure di sostegno
agli alunni con disabilità, ai sensi dell’articolo 7, comma 2-ter del decreto
legislativo 13 aprile 2017, n. 66»

---

## Pagina 3


## Ministero Dell’Istruzione E Del Merito


## Ufficio Scolastico Regionale Per Il Lazio

ISTITUTO COMPRENSIVO “Ildovaldo Ridolfi” di Tuscania
Via 6 febbraio 1971, snc – 01017 Tuscania (VT) - Tel. 0761443655 – CF 80016090567
vtic820007@istruzione.it  – vtic820007@pec.istruzione.it - www.istitutocomprensivotuscania.edu.it
C.F. 80016090567 – C.U.U. UFA3YN - IPA istsc_vtic820007

## Tenuto Conto

di quanto emerso dai rapporti attivati dalla scrivente con il personale interno
alla scuola;

## Tenuto Conto

dell’organico di diritto per l’A.S. 2023/2024 assegnato all’I.C. “Ildovaldo Ridolfi”
adeguato alla situazione di fatto;

## Tenuto Conto

del confronto con gli Enti Locali e delle iniziative promosse dalle diverse realtà
istituzionali, culturali, sociali operanti nel territorio e delle sollecitazioni e delle
proposte formulate dalle famiglie in incontri formali, informali;

## Tenuto Conto

degli esiti dell’autovalutazione di Istituto e, nello specifico, delle criticità
indicate nel Rapporto di Autovalutazione (RAV) e delle priorità e traguardi di
miglioramento individuati e sviluppati nel Piano di Miglioramento dei relativi
risultati raggiunti in fase di monitoraggio;

## Analizzati

i risultati delle rilevazioni nazionali degli apprendimenti (INVALSI) restituiti in
termini di misurazione dei livelli della scuola e delle classi in rapporto alla media
nazionale e regionale e, limitatamente ai dati di scuola, a parità di indice di
background socio-economico e familiare;

## Considerate

le iniziative promosse negli anni precedenti per l’innovazione metodologico -
didattica e per il miglioramento della qualità dei processi di insegnamento e di
apprendimento e delle sollecitazioni continue offerte in situazioni collegiali
formali (team, consigli di classe e collegio dei docenti nelle sue articolazioni);

## Atteso Che

l’intera comunità professionale docente è coinvolta nei processi di riforma che
stanno interessando la scuola e nella contestualizzazione didattica delle
Indicazioni Nazionali per il curricolo del 2012, che orientano verso l’innovazione
delle pratiche didattiche attraverso la valorizzazione di:
-
metodologie didattiche attive (operatività concreta e cognitiva),
individualizzate (semplificazione, riduzione, adeguamento dei contenuti
per garantire i traguardi essenziali irrinunciabili) e personalizzate
(momenti laboratoriali diversificati che valorizzino stili e modalità
affettive e cognitive individuali);
-
modalità di apprendimento per problem solving, ricerca, esplorazione e
scoperta;
-
situazioni
di
apprendimento
collaborativo
(aiuto
reciproco,
apprendimento cooperativo e fra pari) e approcci meta cognitivi (stili di
apprendimento, autovalutazione e miglioramento, consapevolezza,
autonomia);

---

## Pagina 4


## Ministero Dell’Istruzione E Del Merito


## Ufficio Scolastico Regionale Per Il Lazio

ISTITUTO COMPRENSIVO “Ildovaldo Ridolfi” di Tuscania
Via 6 febbraio 1971, snc – 01017 Tuscania (VT) - Tel. 0761443655 – CF 80016090567
vtic820007@istruzione.it  – vtic820007@pec.istruzione.it - www.istitutocomprensivotuscania.edu.it
C.F. 80016090567 – C.U.U. UFA3YN - IPA istsc_vtic820007
-
didattica digitale integrata;

## Visto

il Documento a cura del Comitato Scientifico Nazionale “Indicazioni Nazionali e
nuovi scenari” trasmesso con CM prot. n. 3645 del 1 marzo 2018;

## Emana

ai sensi dell’art. 3 del DPR 275/99, così come sostituito dall’art. 1 comma 14 della legge 13.7.2015, 107,
il seguente

## Atto D’Indirizzo


## Per Le Attività Della Scuola E Le Scelte Di Gestione E Di Amministrazione


## Premessa

Il presente atto di indirizzo muove dalla necessità di rivedere annualmente, in base ai risultati
monitorati in itinere, i documenti strategici (RAV, Piano di miglioramento e PTOF) anche alla luce della
disponibilità di risorse degli investimenti del PNRR che avranno un impatto significativo sull’offerta
formativa, sulle metodologie didattiche e sulla rimodulazione del curricolo di istituto, primariamente
in termini di competenze digitali.
Si sottolinea che, per quanto riguarda il RAV, “solo se necessario ed in presenza di cambiamenti
significativi”, è consentito aggiornare le analisi e le autovalutazioni nonché ridefinire le priorità, i
traguardi e gli obiettivi di processo individuati per il triennio proprio per allinearli alle finalità degli
interventi sostenuti del PNRR.
Anche sulla struttura del Piano di Miglioramento è possibile intervenire tenuto conto della presenza di
campi specifici che richiedono l’indicazione chiara del collegamento dei percorsi attivati alle iniziative
finanziate, ad esempio, dal PNRR o dai PON.
Nell’aggiornamento del PTOF si dovrà tener conto delle recenti novità normative, con particolare
riferimento alla progettazione dei moduli di orientamento formativo da attivare anche nelle scuole
secondarie di primo grado, all’imminente emanazione delle Linee guida relative all’insegnamento delle
discipline STEM, all’aggiornamento del PNSD e all’attesa integrazione delle Linee guida per
l’insegnamento trasversale dell’educazione civica.
Il Collegio dei docenti nella predisposizione dell’aggiornamento del Piano dell’Offerta Formativa per il
triennio 2022-2025 terrà conto dei seguenti indirizzi.
1. Garantire l’unitarietà del Piano, in considerazione che l’I.C. “Ildovaldo Ridolfi” ha maturato nel
tempo una propria identità caratterizzata dall’attenzione ad assicurare un percorso formativo inclusivo
e ben orientante, volto allo sviluppo delle competenze chiave europee, traendo spunti educativi

---

## Pagina 5


## Ministero Dell’Istruzione E Del Merito


## Ufficio Scolastico Regionale Per Il Lazio

ISTITUTO COMPRENSIVO “Ildovaldo Ridolfi” di Tuscania
Via 6 febbraio 1971, snc – 01017 Tuscania (VT) - Tel. 0761443655 – CF 80016090567
vtic820007@istruzione.it  – vtic820007@pec.istruzione.it - www.istitutocomprensivotuscania.edu.it
C.F. 80016090567 – C.U.U. UFA3YN - IPA istsc_vtic820007
significativi dalla conoscenza e dalla valorizzazione delle risorse del territorio, nella collaborazione con
i genitori e gli enti locali. È pertanto fondamentale che le attività curricolari ed extracurricolari non
siano una somma di proposte, ma si inseriscano in un quadro unitario, coerente ed organico volto al
raggiungimento delle priorità formative individuate come strategiche per il successo formativo degli
alunni. In continuità con le scelte progettuali dei precedenti anni scolastici e con i processi di
miglioramento già messi in campo, il Piano dovrà consolidare le azioni avviate e introdurne di nuove in
relazione ai punti di criticità rilevati con il RAV e alle ulteriori aree di miglioramento che possono essere
individuate attraverso il confronto interno ed esterno dell’istituzione scolastica e la riflessione
collegiale.
2. Aggiornare l’Offerta Formativa coerentemente con i traguardi di apprendimento e di competenze
attesi e fissati dalle Indicazioni Nazionali per il curricolo 2012 e alla luce delle indicazioni fornite al
riguardo dal Comitato Scientifico Nazionale nel marzo 2018, con le esigenze del contesto territoriale e
con le istanze particolari dell’utenza della scuola.
3. Il Piano, nella parte destinata alla caratterizzazione identitaria, dovrà prevedere:
- le finalità strategiche del progetto formativo (vision)
- le coordinate di riferimento di tipo organizzativo e attuativo (mission)
- i traguardi attesi in uscita
- gli insegnamenti, quadri orario e curricolo di istituto
- le iniziative di ampliamento/arricchimento dell’offerta formativa.
4. Tenuto conto delle proposte degli enti locali e delle iniziative promosse dalle diverse realtà
istituzionali, culturali, sociali ed economiche operanti nel territorio, nonché dei genitori mediante i
loro rappresentanti negli organi collegiali, le scelte educative, curricolari, extracurricolari, di
ampliamento/arricchimento dell’offerta formativa e organizzative esplicitate nel Piano dovranno
essere finalizzate ai seguenti obiettivi formativi prioritari:
• contrastare la dispersione scolastica e ogni forma di discriminazione e garantire il diritto al
successo formativo di tutti gli alunni;
• cura educativa e didattica per il sostegno degli alunni che manifestano varie forme di diversità,
svantaggio e bisogni educativi speciali, assicurando elevati livelli di inclusione;
• individualizzazione e personalizzazione delle esperienze per il recupero delle difficoltà di
apprendimento e per il potenziamento delle eccellenze;
• potenziare le competenze linguistiche sia nella lingua madre che nelle lingue straniere;
• potenziare le competenze logico-matematiche, scientifiche, tecnologiche e digitali;
• potenziare la conoscenza e l’espressione dei vari tipi di linguaggio (artistico, musicale, motorio);
• sviluppare un clima di apprendimento positivo mediante la condivisione di regole di
comportamento e l’adozione di specifiche strategie per la promozione delle competenze
personali e sociali, ovvero dell’educazione alla legalità, alla cittadinanza attiva e democratica,
alla sostenibilità economica, ambientale e sociale, anche attraverso la valorizzazione dei beni
paesaggistici, del patrimonio e delle attività culturali del territorio di riferimento;

---

## Pagina 6


## Ministero Dell’Istruzione E Del Merito


## Ufficio Scolastico Regionale Per Il Lazio

ISTITUTO COMPRENSIVO “Ildovaldo Ridolfi” di Tuscania
Via 6 febbraio 1971, snc – 01017 Tuscania (VT) - Tel. 0761443655 – CF 80016090567
vtic820007@istruzione.it  – vtic820007@pec.istruzione.it - www.istitutocomprensivotuscania.edu.it
C.F. 80016090567 – C.U.U. UFA3YN - IPA istsc_vtic820007
• consolidare la continuità educativo-didattica tra i tre segmenti scolastici: scuola dell’infanzia,
primaria e secondaria di I grado;
• orientare alla comprensione di sé e delle proprie attitudini e inclinazioni, alla costruzione
dell’identità personale, dell’autonomia e alla scelta del percorso scolastico successivo, nonché
al territorio e alle realtà produttive e professionali esistenti.
5. Nel definire le attività per il recupero ed il potenziamento degli apprendimenti si terrà conto, oltre
che degli esiti scolastici, anche dei risultati delle rilevazioni INVALSI annualmente restituiti.
6. Il Piano dovrà contenere le azioni intraprese dall’Istituto per l’attuazione e il miglioramento
dell’inclusione scolastica (Piano per l’inclusione), con particolare attenzione alle innovazioni
derivanti dall’emanazione del D.Lgs. 66/2017 e relative norme di attuazione (DM n. 153 del 1 agosto
2023 correttivo del DM n. 182 del 29 dicembre 2020).
7. Il Piano potrà prevedere progetti e attività per lo sviluppo dell’arte e della cultura umanistica
secondo i “temi della creatività” come stabiliti dal D.Lgs. 60/2017, tenuto conto delle risorse umane
e finanziarie disponibili e di quelle reperibili sul territorio.
8. Nel Piano dovrà evidenziarsi l’attenzione della scuola:
-
alla prevenzione e al contrasto del fenomeno del bullismo e del cyberbullismo anche in
collaborazione con genitori e soggetti esterni;
-
alle azioni coerenti con gli obiettivi dell’Agenda 2030 per lo sviluppo sostenibile;
-
alla promozione della lettura quale strumento di sviluppo della competenza linguistica
funzionale;
-
allo sviluppo delle competenze multilinguistiche;
-
allo sviluppo delle competenze nelle STEM (Scienza, Tecnologia, Ingegneria e Matematica);
-
alle attività di orientamento intese come attività volte allo sviluppo dell’identità personale e
della capacità di operare scelte consapevoli e coerenti.
9. Nel Piano dovranno altresì esplicitarsi le azioni afferenti alle iniziative previste in relazione alla
Missione 1.4 Istruzione del PNRR e coerenti con il Piano Nazionale Scuola Digitale e sia per
migliorare le competenze digitali degli alunni, innovando gli ambienti di apprendimento, sia per
realizzare la formazione di docenti e personale ATA.
10.
Dovranno essere previste azioni di monitoraggio sulla realizzazione delle attività previste nel
Piano, essenziali per adeguare la progettazione e per introdurre eventuali interventi correttivi.
11.
Sulla base delle priorità sopra esposte i progetti e le attività previsti nel Piano saranno ricondotti
alle seguenti aree progettuali:

---

## Pagina 7


## Ministero Dell’Istruzione E Del Merito


## Ufficio Scolastico Regionale Per Il Lazio

ISTITUTO COMPRENSIVO “Ildovaldo Ridolfi” di Tuscania
Via 6 febbraio 1971, snc – 01017 Tuscania (VT) - Tel. 0761443655 – CF 80016090567
vtic820007@istruzione.it  – vtic820007@pec.istruzione.it - www.istitutocomprensivotuscania.edu.it
C.F. 80016090567 – C.U.U. UFA3YN - IPA istsc_vtic820007
Area 1
Recupero e potenziamento delle competenze di base e trasversali
Area 2
Inclusione scolastica
Area 3
Continuità e Orientamento
Area 4
I linguaggi ed espressività
Area 5
Educazione ambientale e valorizzazione del patrimonio culturale, storico e
paesaggistico
Area 6
Socializzazione, solidarietà, educazione emotiva e alla cittadinanza
Area 7
Sport e salute
12.
La valutazione degli alunni deve essere trasparente e tempestiva, aggiornata alle previsioni
normative del D.Lgs. 62/2017 e dell’OM 172 del 4/12/2021, deve orientare la progettazione delle
azioni didattiche e deve costituire supporto all’orientamento personale dell’allievo.
Di seguito sono enunciati gli Indirizzi orientativi per l’attività di progettazione della valutazione degli
alunni:
- Ridefinire/confermare criteri comuni di valutazione;
- utilizzare e implementare le prove comuni per classi parallele e definire criteri comuni di correzione;
- inserimento, accanto alle prove tradizionali, di strumenti diversificati per la valutazione, coerenti con
la certificazione delle competenze e i giudizi descrittivi nella scuola primaria, finalizzati anche alla
rilevazione di strategie cognitive e aspetti affettivo-motivazionali (rubriche di valutazione, diari di
bordo, rubriche di valutazione per compiti autentici, portfolio, ecc.).
13.
Le priorità e i traguardi individuati dal rapporto di autovalutazione (RAV) e il conseguente Piano
di miglioramento, di cui all’art.6, comma 1, del Decreto del Presidente della Repubblica 28.3.2013
n. 80, dovranno costituire parte integrante del Piano; in particolare, tenuto conto dei maggiori
bisogni formativi emergenti dai risultati di apprendimento ed evidenziati negli incontri collegiali,
occorrerà porre particolare attenzione alla condivisione, nella pratica didattica, degli obiettivi
trasversali finalizzati al conseguimento delle competenze chiave europee. Inoltre, si dovrà porre
particolare attenzione anche allo sviluppo della competenza sociale e civica in materia di
cittadinanza, quindi all’educazione civica con particolare riferimento all’educazione ambientale, allo
sviluppo sostenibile, alla legalità e alla cittadinanza digitale.
14.
Il Piano dovrà essere aggiornato con particolare riferimento a quanto previsto dai seguenti
commi dell’art.1 della Legge n.107/2015:
- commi 1-4 relativi alle finalità della legge e ai compiti delle scuole già in parte richiamati nei
precedenti punti del presente atto di indirizzo;
- commi 5-7 e 14 relativi al fabbisogno di attrezzature e infrastrutture materiali, fabbisogno
dell’organico dell’autonomia, dei posti di potenziamento in relazione all’offerta formativa, dei posti
di personale ATA:
a) per ciò che concerne le attrezzature e infrastrutture materiali occorrerà tenere presente la

---

## Pagina 8


## Ministero Dell’Istruzione E Del Merito


## Ufficio Scolastico Regionale Per Il Lazio

ISTITUTO COMPRENSIVO “Ildovaldo Ridolfi” di Tuscania
Via 6 febbraio 1971, snc – 01017 Tuscania (VT) - Tel. 0761443655 – CF 80016090567
vtic820007@istruzione.it  – vtic820007@pec.istruzione.it - www.istitutocomprensivotuscania.edu.it
C.F. 80016090567 – C.U.U. UFA3YN - IPA istsc_vtic820007
necessità di rinnovare e incrementare, ove necessario, i laboratori di informatica e le dotazioni
multimediali con l’acquisto di strumentazioni tecnologiche mancanti e prevedendo il pieno
utilizzo di quelle esistenti; migliorare l’organizzazione degli spazi interni, nelle scuole dove è
possibile, mediante la realizzazione di biblioteche e laboratori per le competenze digitali e

## Stem.

b) Per ciò che concerne l’organico dell’autonomia il fabbisogno è determinato annualmente sulla
base del numero delle classi previste. I posti comuni necessari sono determinati sulla base del
monte orario degli insegnamenti e quelli di sostegno dal numero degli alunni con disabilità.
c) Al fine di procedere ad un’eventuale rideterminazione del fabbisogno dei posti per il
potenziamento dell’offerta formativa il Collegio individuerà gli obiettivi prioritari tra quelli
indicati dal comma 7, definendo i campi di potenziamento descritti nella C.M. n. 30549 del
21/09/2015, in relazione ai progetti ed alle attività contenuti nel Piano e in coerenza con il RAV
e con il Piano di miglioramento. Vista la complessità gestionale dell’Istituto, affidato da molti
anni in reggenza, nell’ambito dei posti di potenziamento dovrà essere accantonato un posto
per l’esonero del collaboratore vicario del dirigente. Si terrà conto del fatto che l’organico di
potenziamento, oltre a consentire azioni di recupero, consolidamento e potenziamento delle
competenze di base o particolari soluzioni organizzative nella gestione delle classi, deve essere
utilizzato anche per la copertura delle supplenze brevi.
d) Per quanto riguarda il fabbisogno relativo ai posti del personale amministrativo e ausiliario
occorre considerare la struttura complessa dell’Istituto e le necessità derivate dalle attività di
potenziamento e recupero pomeridiano, dalla presenza di alunni con disabilità. Ai fini della
determinazione dell’organico la rilevazione del fabbisogno è in ogni caso effettuata
annualmente dall’Ufficio Scolastico – Ambito Territoriale Provinciale sulla base dei parametri
stabiliti.
e)
Nell’ambito delle scelte di organizzazione, nel delineare la governance di istituto, oltre
al primo collaboratore-vicario e al secondo collaboratore del dirigente scolastico, dovranno
essere previste tutte le figure di coordinamento ai vari livelli nella filiera delle attività didattiche
ed educative, i referenti di istituto per i vari aspetti dell’offerta formativa e dello sviluppo
professionale. Si ritiene essenziale che il Collegio sia articolato in strutture di riferimento quali
i dipartimenti per la progettazione didattica e la realizzazione di programmazioni periodiche
comuni per ambiti disciplinari e/o classi parallele e per l’inclusione nonché, ove ritenuto
funzionale alle priorità di istituto, dipartimenti trasversali per il curricolo e l’orientamento. Il
Collegio dei docenti si articolerà anche in commissioni e gruppi di lavoro per assicurare la
continuità, l’orientamento, l’inclusione, i processi di autoanalisi, autovalutazione e
rendicontazione.
Inoltre, ferma restando l’autonomia del collegio dei docenti in materia di individuazione delle
funzioni strumentali, si ravvisa la necessità di dare copertura ai seguenti ambiti strategici:
-coordinamento delle attività di inclusione scolastica e sociale
-coordinamento della progettazione curricolare ed extracurricolare
-coordinamento della valutazione e del piano di miglioramento
-continuità e orientamento

---

## Pagina 9


## Ministero Dell’Istruzione E Del Merito


## Ufficio Scolastico Regionale Per Il Lazio

ISTITUTO COMPRENSIVO “Ildovaldo Ridolfi” di Tuscania
Via 6 febbraio 1971, snc – 01017 Tuscania (VT) - Tel. 0761443655 – CF 80016090567
vtic820007@istruzione.it  – vtic820007@pec.istruzione.it - www.istitutocomprensivotuscania.edu.it
C.F. 80016090567 – C.U.U. UFA3YN - IPA istsc_vtic820007
-formazione del personale docente.
f) Nel delineare il modello organizzativo, il Piano indicherà l’organizzazione degli uffici e le
modalità di rapporto con l’utenza e il territorio.
- Comma 10 relativo ad iniziative di formazione rivolte agli studenti per promuovere la conoscenza
delle tecniche di primo soccorso. A tal riguardo si valuterà l’opportunità di organizzare incontri per
l’apprendimento di tecniche di primo soccorso in collaborazione con la C.R.I.
- Comma 20 relativo all’insegnamento della lingua inglese e della musica nella scuola dell’infanzia e
primaria: nelle more dell’introduzione in organico di un docente specificamente qualificato si potrà
utilizzare docenti dell’organico dell’autonomia abilitati all’insegnamento anche per altri gradi di
istruzione, in qualità di specialisti in progetti di arricchimento dell’offerta formativa.
- Comma 12 relativo alla programmazione delle attività formative rivolte al personale docente,
amministrativo e ausiliario.
- Comma 124 relativo alla formazione in servizio dei docenti.
Il piano di formazione sarà formulato in coerenza con il Piano Triennale per la formazione emanato
dal MI, con la pianificazione formativa concordata a livello di ambito, con i bisogni formativi espressi
dai docenti, con le necessità rilevate nel RAV ed esplicitate nel piano di miglioramento. Potranno
essere previste attività di condivisione di buone pratiche e gruppi di lavoro per la produzione di
materiali/strumenti utili per la comunità professionale, anche attraverso l’utilizzo di piattaforme
digitali.
15.
Il Piano, anche attraverso ulteriori aggiornamenti annuali, farà riferimento agli strumenti e alle
modalità di rendicontazione sociale per riferire, a beneficio di tutti gli interlocutori privati e pubblici
dell’istituzione scolastica, le scelte operate, le attività svolte, i servizi resi in termini di risultati,
dando conto delle risorse utilizzate e descrivendo i processi decisionali ed operativi attuati.
Il Piano dovrà essere aggiornato, secondo un calendario di incontri da concordare, a cura del gruppo
di lavoro costituito dai collaboratori del dirigente scolastico integrato dai membri del N.I.V. e dai
docenti-funzioni strumentali al Piano dell’Offerta Formativa, dall’animatore digitale e dal team per
l’innovazione, con il contributo del DSGA, entro il mese di novembre prossimo per essere portato
all’esame del Collegio dei docenti e successivamente sottoposto all’approvazione del Consiglio di
Istituto entro dicembre 2023 e comunque entro la data di inizio della fase delle iscrizioni all’A.S.
2024/25. Per l’elaborazione del documento si utilizzerà il format ministeriale disponibile sul portale

## Sidi.

Il Piano potrà essere aggiornato annualmente a seguito di quanto emergerà dal Rapporto di
autovalutazione, dai risultati del monitoraggio del Piano di miglioramento e Rendicontazione sociale
e sulla base di sopraggiunte esigenze didattiche, educative e organizzative.
Quanto sopra illustrato potrà realizzarsi effettivamente e risultare efficace a condizione che, a partire
dal corpo docente della scuola, che della scuola stessa è il principale serbatoio di risorse intellettuali

---

## Pagina 10


## Ministero Dell’Istruzione E Del Merito


## Ufficio Scolastico Regionale Per Il Lazio

ISTITUTO COMPRENSIVO “Ildovaldo Ridolfi” di Tuscania
Via 6 febbraio 1971, snc – 01017 Tuscania (VT) - Tel. 0761443655 – CF 80016090567
vtic820007@istruzione.it  – vtic820007@pec.istruzione.it - www.istitutocomprensivotuscania.edu.it
C.F. 80016090567 – C.U.U. UFA3YN - IPA istsc_vtic820007
e culturali, si condividano stili di relazione e di lavoro improntati a:
• collegialità
• coinvolgimento positivo degli altri nel proprio lavoro
• spirito di rafforzamento delle altrui capacità
• disposizione alla ricerca-azione
• apertura all’innovazione e al cambiamento.
Il presente Atto d’indirizzo, introdotto dalla legge 107/2015, considerato che si colloca in un momento
di significativi cambiamenti normativi tuttora in evoluzione, anche con riferimento agli investimenti del
PNRR, potrà essere oggetto di revisione, modifica o integrazione.
Il Dirigente Scolastico
Rosaria Faina
Documento firmato digitalmente
ai sensi dell’art. 24 del D.Lgs. 7 marzo 2005 n. 82 e s.m.i.

---

