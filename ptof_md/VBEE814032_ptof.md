# Contenuto PTOF: VBEE814032_PTOF.pdf

## Pagina 1

____________________________________________________________________
A tutto il personale dell’Istituto
Agli Atti
Oggetto: Piano Triennale dell’Offerta Formativa 2025-28 - Atto d’indirizzo del Dirigente Scolastico  (ex
art. 1 c.14 l. 107/15)

## Il Dirigente Scolastico

VISTO il D.P.R. n.297/94; VISTO il D.P.R. n.275/99;
VISTO il D.P.R. 20 Marzo 2009, n.89;
VISTA la Legge n. 107/2015 “Riforma del sistema nazionale di istruzione e formazione e delega per il
riordino delle disposizioni legislative” e in particolare l’art.1 commi 12-17
VISTO il Dlgs 66/17 “Norme per la promozione dell’inclusione scolastici degli studenti con disabilità, a
norma dell’art.1 commi 189-181 della L.107/15
VISTA la L. 92/19 “Introduzione dell’insegnamenti scolastico dell’educazione civica”
VISTE le Linee guida per l’insegnamento dell’educazione civica adottate con D.M. 7 settembre 2024,
n. 183;
VISTO il Piano nazionale di ripresa e resilienza (PNRR), approvato con decisione del Consiglio ECOFIN del 13
luglio 2021 e notificata all’Italia dal Segretariato generale del Consiglio con nota LT161/21 del 14 luglio 2021;
VISTA la Legge 17 maggio 2024, n. 70 che modifica la Legge 9 maggio 2017, n. 71 nonché le Linee di
orientamento per la prevenzione e il contrasto del Bullismo e Cyberbullismo adottate con D.M. 13 gennaio
2021, n. 18;
VISTA la Nota del Ministero dell’Istruzione e del Merito 27 settembre 2024, prot. n. 39343, avente ad oggetto
Sistema Nazionale di Valutazione (SNV) – indicazioni operative in merito ai documenti strategici delle
istituzioni scolastiche (Rapporto di autovalutazione, Piano di miglioramento, Piano triennale dell’offerta
formativa);
VISTA la Legge 1° ottobre 2024, n. 150 Revisione della disciplina in materia di valutazione delle studentesse
e degli studenti, di tutela dell’autorevolezza del personale scolastico nonché di indirizzi didattici differenziati;
CONSIDERATA la necessità di implementare il PTOF con le attività per lo sviluppo dei processi di
internazionalizzazione nella specifica apposita sezione in ambiente SIDI;

## Tenuto Conto:

1. delle Indicazioni Nazionali per il Curricolo 2012;
2. degli esiti dei monitoraggi effettuati nel precedente anno scolastico;

---

## Pagina 2

____________________________________________________________________
3. di quanto emerso a seguito dell’audit effettuato dal Marchio Saperi secondo un’analisi SWAT
4. delle risultanze del processo di autovalutazione dell’Istituto esplicitate nel Rapporto
di Autovalutazione (RAV).
5. Valutati gli impegni assunti nel PDM relativo al PTOF triennale
6. I risultati e le relative analisi dell’autovalutazione, condotta dal N.I.V. (Nucleo Interno di Valutazione)

## Premesso Che

-
la formulazione della presente direttiva è compito attribuito al Dirigente Scolastico dalla
Legge n.107/2015;
-
l’obiettivo del documento è fornire indicazioni sulle modalità di elaborazione, sui contenuti
indispensabili, sugli obiettivi strategici da perseguire, sulle priorità, sugli elementi
caratterizzanti l’identità dell’istituzione scolastica, che devono trovare adeguata
esplicitazione nel Piano Triennale dell’Offerta Formativa, e sugli adempimenti che i docenti
sono chiamati a svolgere in base alla normativa vigente;
-
il Collegio Docenti elabora il Piano dell’Offerta Formativa (P.O.F) ai sensi dell’art. 3 del
D.P.R. n° 275/99 e della L. n° 107/2015 che introduce il Piano Triennale dell’Offerta Formativa
(P.T.O.F.), sulla base delle linee di indirizzo fornite dal Dirigente Scolastico;

## Emana

il seguente Atto di indirizzo.
Il PTOF, documento con cui l’Istituzione Scolastica dichiara all’esterno la propria identità, dovrà
contenere il curricolo, le attività, l’organizzazione, l’impostazione metodologico-didattica, l’utilizzo,
la promozione e la valorizzazione delle risorse umane, con cui si intendono realizzare gli obiettivi da
perseguire. Il coinvolgimento e la collaborazione delle risorse di cui dispone l’Istituto, la motivazione,
il clima relazionale ed il benessere organizzativo, la partecipazione attiva e costante, la trasparenza,
la messa in atto di un modello operativo improntato al miglioramento continuo, chiamano in causa
tutte le componenti, quali espressione della vera professionalità che va oltre l’esecuzione di compiti
ordinari. Bisognerà tener presente che il Piano che non rappresenta un adempimento burocratico,
ma un reale strumento di lavoro, in grado di valorizzare le risorse umane e strutturali, di dare senso
ed indicazioni chiare ai singoli e all’Istituzione nel suo complesso.

---

## Pagina 3

____________________________________________________________________
Sarà necessaria una revisione del precedente Piano, in un’ottica di miglioramento e non si potrà non tener
conto del sempre più crescente spazio che le tecnologie digitali e l’Intelligenza artificiale hanno nelle
attività didattiche. La progettualità legata al PNRR contribuirà pertanto ad un ampliamento e una revisione
dell’offerta formativa, della valutazione e dell’organizzazione di spazi e strumenti.
L’Offerta Formativa dovrà articolarsi tenendo conto non solo della normativa e delle Indicazioni
Nazionali del 2012 (con particolare riguardo al documento “Indicazioni nazionali e nuovi scenari”
elaborato dall’apposito Comitato scientifico nel febbraio 2018), ma anche della vision e mission
condivise e dichiarate nei piani precedenti, nonché del patrimonio di esperienza e professionalità che
negli anni hanno contribuito a costruire l’identità dell’Istituto Comprensivo “A. Antonini”
La finalità di carattere generale è di dare una comune identità a tutti i plessi e un senso di
appartenenza agli stakeholders dell’IC Antonini e al tempo stesso una specificità di scuola
caratterizzante i diversi ordini sulla base anche dei percorsi professionali degli insegnanti in servizio.
Tutti i docenti dovranno collaborare con il proprio team, con la Dirigenza e con le figure di supporto
nella realizzazione del Piano e nella valorizzazione dell’identità del proprio plesso, secondo quanto
esplicitato nel RAV e nel PdM, senza perdere di vista il senso di appartenenza ad un’unica comunità
scolastica e nell’ottica di quanto esplicitato nel curricolo verticale.
Questo è ciò che fa della nostra Istituzione una comunità educante, di ricerca e di innovazione
educativa.
L’elaborazione del PTOF dovrà tener conto delle priorità, dei traguardi e degli obiettivi individuati nel
RAV e il conseguente Piano di Miglioramento (ex art. 6 c.1 DPR 80/13) per rispondere alle reali
esigenze dell’utenza. In particolare la predisposizione del PTOF  avrà come priorità:
1. Innalzare i livelli dei risultati sia nelle prove INVALSI che negli esiti in uscita degli studenti che
diventeranno punto di riferimento per l’attuazione di attività di recupero e potenziamento
2. Potenziare l’acquisizione delle Competenze chiave e di cittadinanza attraverso una
programmazione interdisciplinare
3. Monitorare gli esiti per classi parallele attraverso prove comuni e standardizzate
4. Potenziare gli strumenti di controllo dei processi, con particolare attenzione alla fase di

---

## Pagina 4

____________________________________________________________________
rendicontazione (come si evince dal Rapporto di Valutazione del Marchio Saperi)
5.  Potenziare la progettualità relativa all’internazionalizzazione, agli scambi culturali  anche
attraverso un potenziamento delle competenze linguistiche, e della metodologia CLIL
6. Rafforzare le competenze logico matematiche attraverso una progettualità incentrata sulle
STEM e sull’uso consapevole delle nuove Tecnologie
7. Valorizzare le attività laboratoriali e interdisciplinari anche in orari extrascolastici, rendendo
la Scuola polo aggregante per la Comunità
Nello specifico l’IC Antonini compierà scelte precise su:
1.

## Organizzazione

2.

## Metodologie

3.

## Inclusione

4.

## Valutazione

5.
FORMAZIONE del PERSONALE

## Organizzazione

Sarà data particolare attenzione alla continuità tra ordini di scuola diversi. Saranno individuate
quattro aree, a presidio delle quali sarà nominato un docente Funzione Strumentale coaudivato dai
gruppi di lavoro
1. PROMOZIONE dell’AGIO

## 2. Continuita’ E Orientamento


## 3. Curricolo- Valutazione

4. PTOF –QUALITA’ E MIGLIORAMENTO (Marchio Saperi)
A queste aree di competenza delle Funzioni Strumentali e dei relativi gruppi di lavoro si uniranno:

## 1. Coordinamento P Ed Agogico Scuola Dell’Infanzia


## 2. Coordinamento Scuola Primaria

3. RAV-PDM: Nucleo Interno di Valutazione (N.I.V.)

## 4. Coordinamento Indirizzo Musicale

5. COORDINAMENTO CLIL: docente di lingua inglese, supportato dal consiglio di classe interessato

## 6. Coordinamento Pnrr

7.
I posti destinati al potenziamento verranno impiegati prioritariamente per dare attuazione alle priorità del
Piano. In particolare:

---

## Pagina 5

____________________________________________________________________
SCUOLA DELL’INFANZIA:  il potenziamento supporterà i docenti nell’attuazione della
sperimentazione metodologica relativa alle storie di apprendimento , già in atto nell’Istituto. La
presenza di un docente in supporto al team permetterà pertanto che le nuove metodologie vengano
attuate anche in gruppi più numerosi, oltre che  documentate, con una ricaduta su tutto il team.
SCUOLA PRIMARIA: i posti destinati al potenziamento, uno per ogni plesso, salvo diverse esigenze
organizzative, rappresenteranno un valido supporto nelle attività di recupero e potenziamento, con
particolare attenzione agli alunni con Bisogni Educativi Speciali.
SCUOLA SECONDARIA: i posti destinati al potenziamento rappresenteranno una valida risorsa
nell’attuazione delle attività di ampliamento dell’offerta formativa, nei recuperi e potenziamenti
pomeridiani delle discipline di base,  nello studio assistito oltre che nel potenziamento della lingua
inglese, nell’ottica anche di una promozione della mobilità internazionale e dell’acquisizione delle
certificazioni linguistiche.
METODOLOGIE e OFFERTA FORMATIVA
Le scelte metodologiche saranno finalizzate al potenziamento di un clima inclusivo che tenga conto dei ritmi
di apprendimento di ciascun studente, con particolare attenzione all’individualizzazione e personalizzazione
degli apprendimenti, sia in un’ottica di recupero che di potenziamento.
Si darà ampio spazio ad una didattica trasversale dell’Educazione Civica, partendo da quanto indicato dalla
recente normativa in merito per far sì che gli studenti possano scientemente partecipare alla vita civica e
culturale della comunità, ognuno secondo la propria fascia d’età.
Nella redazione delle UDA si utilizzerà un format comune nel quale verranno esplicitati obiettivi,
metodologie, risultati attesi e fasi di lavoro, al fine di poter costruire nel tempo un archivio di materiali
da condividere tra i docenti. L’Istituto si porrà i seguenti obiettivi:
- superare la dimensione trasmissiva dell’insegnamento e modificare l’impianto metodologico
in modo da contribuire fattivamente, mediante l’azione didattica, allo sviluppo delle
competenze chiave di cittadinanza europea;
- utilizzare strategie didattiche innovative che favoriscano l’apprendimento attivo e
motivante per raggiungere competenze condivise.
- sfruttare i nuovi setting d’aula in favore di una didattica attiva, inclusiva e innovativa.

---

## Pagina 6

____________________________________________________________________
L’adozione di modelli comuni renderà più facile la condivisione dei processi di analisi e monitoraggio della
qualità, anche attraverso prove comuni strutturate senza mai perdere di vista la verticalità del curricolo.
Anche la formazione dei docenti, resa obbligatoria per un monte ore minimo di 22 (come da delibera
collegiale), come specificato più avanti, verterà proprio sull’acquisizione di nuove metodologie didattiche
innovative che possano essere strumenti utili per l’attuazione del miglioramento continuo.
La progettazione educativa dovrà prendere avvio dal curricolo di Istituto e sarà guidata da un obiettivo
comune: progettare per competenze. Il conseguimento di conoscenze, abilità e competenze, come previsto
dalle Indicazioni Nazionali per il curricolo, sarà un obiettivo permanente e non dovrà limitarsi solo ad una
singola osservazione in vista della compilazione della Certificazione delle Competenze alla fine del 1° ciclo,
ma accompagnerà il lavoro dei docenti nelle scelte educative strategiche.
Si privilegeranno pertanto modelli didattici e di apprendimento che rendano gli studenti parte attiva e che
permettano loro il conseguimento di quelle abilità e competenze che in un contesto caratterizzato da una
didattica meramente trasmissiva non sarebbero possibili.
Si punterà inoltre al rafforzamento delle competenze linguistiche degli studenti: corsi di lingue volti al
conseguimento delle certificazioni Cambridge, stage all’estero, mobilità internazionale per la Scuola
Secondaria, avviamento allo studio del tedesco e dello spagnolo per la Scuola Primaria.
Verranno promosse tutte quelle iniziative che permetteranno un approccio multiculturale, sia grazie a
finanziamenti europei (cfr PNRR e PN) che con programmi specifici (Eramus+).
In un’ottica di potenziamento delle competenze si punterà a favorire le seguenti attività:
-Corsi di studio assistito, recupero e potenziamento nelle discipline di base ( anche alla luce delle restituzioni

## Invalsi)

-Potenziamento delle attività laboratoriali (arte, sport, musica, STEM, lingue)
-Potenziamento delle attività di conoscenza del territorio ed educazione ambientale grazie anche ai Patti
Territoriali in essere (cfr. Progetto Connessi con l’ambiente)
- Per la Scuola Secondaria strutturare moduli di orientamento che favoriscano una profonda conoscenza del
sè, della realtà circostante vista come una risorsa, in modo da supportare gli studenti nella scelta del
successivo percorso scolastico.

## Inclusione


---

## Pagina 7

____________________________________________________________________
Di fronte al crescente numero di alunni con Bisogni Educativi Speciali. bisognerà ripensare la didattica in
un’ottica più flessibile, evitando standardizzazioni. L’inclusione, in un’ottica di Universal Design for Learning,
non dovrà essere affidata solo ai docenti di sostegno ma a tutto il team, corresponsabile del percorso
formativo di tutti gli studenti a cui devono essere offerte occasioni di apprendimenti, tenendo conto anche
delle intelligenze multiple  e dei talenti di ciascuno. Il focus non sarà pertanto sono sugli alunni con disabilità
o con Disturbi dell’Apprendimento, ma su ciascuno studente, che ha un proprio vissuto e un proprio percorso.
I Piani Didattici Personalizzati dovranno essere, non un semplice adempimento burocratico, ma un costante
strumento per i docenti nell’organizzazione delle attività e nella scelte delle metodologie più consone per far
sì che nessuno resti indietro e si senta “diverso”.

## Valutazione

Al fine di dare uniformità al processo valutativo, fermo restante la professionalità di ogni singolo
insegnante, i docenti elaboreranno un documento di valutazione unico per ogni disciplina che tenga
conto delle Indicazioni Nazionali per il primo ciclo di istruzione, del curricolo verticale di istituto e di
ciò che gli stessi redattori riterranno opportuno valutare. I dipartimenti elaboreranno, ognuno per la
propria disciplina una rubrica che andrà a costituire parte integrante del documento che sarà reso
visibile alle famiglie, nell’ottica di una valutazione tempestiva e trasparente.
L’Istituto Antonini adotterà una valutazione su due livelli:
-L’area del percorso che tiene maggiormente conto delle singole discipline;
-Il compito di realtà che tiene maggiormente conto degli obiettivi trasversali. Una
simile valutazione richiede l’adozione di modelli di:
-
Griglie di valutazione con indicatori che successivamente possono essere trasformati in
rubriche di valutazione utili per la certificazione delle competenze;
-
Rubriche di valutazione;
-
Autobiografie cognitive che comprendano autovalutazioni sia sull’Area che sul compito di
realtà. Sarebbe auspicabile che dal primo anno della Scuola Secondaria, i ragazzi siano
accompagnati nell’utilizzo di un quaderno di autovalutazione utilizzabile in diverse occasioni, da
strutturare insieme al NIV e alla FFSS.

---

## Pagina 8

____________________________________________________________________

## Formazione Del Personale

La formazione del personale resta pietra miliare nel processo di miglioramento dell’Istituto e
nell’attuazione di un’offerta formativa valida e che possa garantire a tutti gli studenti il successo
formativo.
Partendo dalla rilevazione dei fabbisogni formativi dallo stesso Collegio dei Docenti e alla luce
e dell’analisi svolta dei Referenti della Formazione docenti emergono delle priorità di intervento :
-
Valutazione- UDA- Competenze
-
Metodologie e innovazioni didattiche
-
Didattica inclusiva
-
Utilizzo delle Nuove Tecnologie e discipline STEAM
-
Competenze linguistiche
Ogni docente valuterà, sulla base del proprio portfolio, i corsi da seguire. L’obbligatorietà della formazione,
come prevista dalla normativa, si concretizza, all’interno dell’IC in un minimo di 22 ore per ciascun
docente. Lo stesso Istituto, in alcuni casi in collaborazione con il Comitato Genitori, si farà promotore di
una serie di iniziative formative.
L’acquisizione di competenze linguistiche (formazione sulla lingua inglese e metodologia CLIL) da parte
anche dei docenti rappresenterà un punto di partenza anche per favorire la mobilità internazionale anche
degli insegnanti e non solo dei discenti.
L’offerta formativa sarà monitorata e rivista annualmente sulla base delle esigenze sopravvenute nel
territorio. Il PTOF dovrà pertanto includere: l'offerta formativa, il curricolo verticale caratterizzante;
le attività progettuali; le scelte strategiche, i regolamenti e quanto previsto dalla Legge n.107/2015
al comma 7 dalla lettera a alla lettera s nonché le iniziative di formazione (P.A.F.) la definizione delle
risorse occorrenti, l’attuazione dei principi pari opportunità e della lotta alle discriminazioni; i percorsi
formativi e le iniziative diretti all'orientamento ed alla valorizzazione del merito scolastico e dei talenti
(Legge n. 107/15 comma 29); le azioni per difficoltà e problematiche relative all’integrazione degli
alunni stranieri e con italiano come L2; le azioni per sviluppare e migliorare le competenze digitali di
alunni e personale; la descrizione dei rapporti con il territorio, iniziative per la valorizzazione delle
eccellenze.

---

## Pagina 9

____________________________________________________________________
Il Piano dovrà inoltre includere ed esplicitare:
• gli indirizzi del Dirigente Scolastico e le priorità del RAV;
• il fabbisogno di posti comuni, di sostegno, e per il potenziamento dell'offerta
formativa, (comma2); il fabbisogno di ATA (comma3);
• il fabbisogno di strutture, infrastrutture, attrezzature materiali; il piano di miglioramento
(riferito al RAV); la rendicontazione sociale e la pubblicazione e diffusione dei risultati
raggiunti.
L’atto di indirizzo fa espresso riferimento ai commi della legge 107 che si riferiscono al Piano dell'Offerta
Formativa Triennale e che indicano anche il quadro e le priorità ineludibili. Il Collegio è tenuto ad
un’attenta analisi del presente documenti che rappresenterà la guida nella stesura del Piano Triennale
dell’Offerta Formativa e nel suo costante monitoraggio, grazie anche al lavoro dei gruppi di lavoro, dello
Staff e delle FFSS.
Il PTOF dovrà essere predisposto entro il mese di ottobre 2024.
Il Piano potrà essere rivisto annualmente entro il mese di ottobre.
Il Dirigente Scolastico
dott.ssa Alessandra Di Giovanni

---

