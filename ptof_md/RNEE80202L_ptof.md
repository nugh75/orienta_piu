# Contenuto PTOF: RNEE80202L_PTOF.pdf

## Pagina 1

1
Al Collegio dei Docenti
e. p.c. Al Consiglio d’Istituto
e.p.c. Alla RSU
e.p.c. Ai Genitori
e.p.c. Al personale ATA
Amministrazione Trasparente - Sito web
e.p.c. Al D.S.G.A.

## Atto Di Indirizzo Del Dirigente Scolastico

per la predisposizione del PTOF per l’a.s. 2025-2026

## Il Dirigente Scolastico


## Visto

il DPR 275/1999, che disciplina l’autonomia scolastica;

## Vista

la Legge 107/2015, recante la “Riforma del sistema nazionale di istruzione e formazione
e delega per il riordino delle disposizioni legislative vigenti” che ha ricodificato l’art. 3 del

## Dpr 275/1999;


## Visto

in particolare l’art. 1 comma 14, della Legge 107/2015 che attribuisce al Dirigente
Scolastico potere di indirizzo al Collegio dei Docenti per le attività della scuola;

## Visti

i Decreti Legislativi 13 aprile 2017 n. 60, 62, 63, 66, attuativi della legge 107/2015;

## Visto

l’art. 25 del Dlgs 165/2001 che attribuisce al Dirigente Scolastico, quale garante del
successo formativo degli alunni, autonomi poteri di direzione, di coordinamento e di
valorizzazione delle risorse umane, per assicurare la qualità dei processi formativi, per
l’esercizio della libertà di insegnamento, intesa anche come libertà di ricerca e
innovazione metodologica e didattica e per l’attuazione del diritto all’apprendimento
da parte degli alunni;

## Visto

il DM 254/2012, Regolamento recante Indicazioni Nazionali per il Curricolo della scuola
dell’infanzia e del primo ciclo d’istruzione, a norma dell’articolo 1, comma 4, del DPR 20
marzo 2009, n. 89;

## Visto

il documento ministeriale “Indicazioni nazionali e nuovi scenari” del 22 febbraio 2018;

## Vista

la Raccomandazione del Consiglio del 22 maggio 2018 relativa alle competenze chiave
per l’apprendimento permanente;

## Viste

le “Indicazioni Nazionali per il curricolo Scuola dell’infanzia e Scuole del Primo ciclo di
istruzione 2025” pubblicate dal MIM l’11 giugno 2025;

## Visto

il DM 183/2024 e le nuove Linee Guida per l’insegnamento dell’Educazione Civica;

## Visto

il DM 328/2022 concernente l'adozione delle Linee guida per l'orientamento,
relative alla riforma 1.4 "Riforma del sistema di orientamento", nell'ambito della
Missione 4 - Componente 1- del Piano nazionale di ripresa e resilienza.

## Visto

il DM 184/2023 concernente l’adozione delle Linee guida per le discipline STEM

## Visto

il RAV 2022/2025;

---

## Pagina 2

2

## Visti

i risultati delle rilevazioni nazionali degli apprendimenti (INVALSI) restituiti in termini di
misurazione dei livelli della scuola e delle classi in rapporto alla media nazionale e
regionale;

## Vista

la delibera n. 4/2023 del Consiglio d’Istituto del 13/01/2024;

## Tenuto Conto

del PTOF triennale approvato dal Consiglio di Istituto nella seduta del 18/12/2024 con
delibera n. 29/2024;

## Tenuto Conto

dei progetti adottati dall’istituto all’interno del PNRR - MISSIONE 4 Istruzione e Ricerca,
COMPONENTE 1 – Potenziamento dell’offerta dei servizi di istruzione: dagli asili nido alle università:
•
Progetto “A scuola di futuro” – PNRR - Formazione del personale scolastico per la
transizione digitale nelle scuole statali (D.M. 66/2023);
•
Progetto "Per una scuola del futuro" – PNRR Piano Scuola 4.0 - Azione 1 - Next generation
classrooms - Ambienti di apprendimento innovativi D.M. 218/2022;
•
Progetto " Laboratorio mobile di coding e making 3D" – PNRR - Spazi e strumenti digitali
per le STEM - prot. 10812 del 13 maggio 2021
•
Progetto “A scuola di idee” – PNRR - Competenze STEM e multilinguistiche nelle scuole
statali (D.M. 65/2023);
•
Progetto “Animatore digitale: formazione del personale interno” – PNRR Animatori digitali
2022-2024 D.M. n. 222/2022 - Art. 2 - Nota prot. n. 91698 del 31 ottobre 2022
•
progetto “A scuola stiamo bene” – PNRR Riduzione dei divari negli apprendimenti e
contrasto alla dispersione scolastica (DM 19/2024)

## Tenuto Conto

dei progetti adottati dall’istituto di cui al Programma nazionale “PN Scuola e competenze
2021-2027”:
• Avviso Prot. 136777 del 09/10/2024 “Agenda Nord - Interventi integrati di riduzione
dell'abbandono scolastico e per il potenziamento delle competenze nelle istituzioni
scolastiche delle regioni del Centro Nord” – DM 102/2024
• Avviso Prot. 57173 del 14/04/2025 Orientamento
• Avviso Prot. 81652-1 del 23/05/2025 Piano Estate 2025-2026 “Percorsi educativi e formativi
per il potenziamento delle competenze, l’inclusione e la socialità nel periodo di
sospensione estiva delle lezioni”
CONSIDERATO che:
• che occorre provvedere alla elaborazione di un nuovo Piano dell’Offerta Formativa per
il triennio 2025-26/2026-27/2027-28;
• le Istituzioni Scolastiche predispongono entro il mese di ottobre l’aggiornamento del

## Ptof;

• è compito del Collegio dei Docenti elaborare il Piano Triennale dell’Offerta Formativa
sulla base degli indirizzi definiti dal Dirigente Scolastico;
• il PTOF deve contenere le opzioni metodologiche, le linee di sviluppo didattico-
educativo, il Piano di formazione del personale docente e ATA e il fabbisogno di
organico funzionale dell’autonomia;
• il PTOF deve realizzare il coinvolgimento e la partecipazione di tutte le componenti
interne e di contesto;
• il PTOF dovrà delinearsi come un quadro unitario, coerente e organico, che tenga conto
della ciclicità triennale del Piano, dei risultati del RAV, degli obiettivi prioritari delineati nel
Piano di Miglioramento, della Vision e della Mission dell’Istituto;
TENUTO CONTO del patrimonio di esperienza e professionalità che negli anni hanno contribuito a
costruire l’identità dell’istituto;
TENUTO CONTO di quanto già realizzato dall’Istituzione Scolastica in merito alle priorità individuate nei
documenti di autovalutazione e della necessità di assicurare la continuità rispetto agli
obiettivi prioritari dell’Istituto;

---

## Pagina 3

3

## Atteso Che

-
occorre elaborare il nuovo Piano Triennale dell’Offerta Formativa 2025-2028 in funzione delle Prospettive
di miglioramento individuate nella Rendicontazione Sociale di fine ciclo triennale (2022-2025) di
valutazione sistemica, delle Priorità, dei Traguardi e degli Obiettivi di processo che verranno individuati nel
RAV, aggiornando il curricolo di Istituto anche in relazione alle nuove opportunità offerte all’istituto dal
PNRR, alle indicazioni delle nuove linee guida per l’ed. civica, per l'orientamento e per le discipline
STEM, alle Nuove Indicazioni Nazionali 2025;
Il Dirigente Scolastico, cui attiene la responsabilità dei risultati,

## Emana

il seguente Atto d’Indirizzo, rivolto al Collegio dei Docenti:

## Atto Di Indirizzo

Indirizzi generali e obiettivi strategici
Con il presente atto si forniscono gli indirizzi generali e gli obiettivi strategici per l’elaborazione del PTOF
2025-2026 dell’istituto, finalizzata a favorire il successo formativo di ciascun alunno.
L’offerta formativa dell’istituto, il PTOF, dovrà:
a) tenere conto delle priorità nazionali e regionali, definite in un contesto europeo e internazionale;
b) tenere conto delle prospettive di sviluppo emerse dalla RS 2022-2025;
c) tenere conto delle priorità, dei traguardi e degli obiettivi di processo individuati nel RAV e nel PDM.
d) essere aggiornata tenendo conto delle novità introdotte dal PNRR e della progettualità PN Scuola e
competenze 2021-2027, finalizzate all’innovazione degli ambienti di apprendimenti e delle attività
educativo-didattiche e laboratoriali.
La pianificazione delle attività didattiche e formative connesse agli obiettivi del PNRR e PN Scuola e
competenze 2021-2027 sarà finalizzata prioritariamente:
•
al potenziamento delle competenze di BASE, in particolare per l’area logico-matematica e linguistica
per migliorare i livelli di apprendimento e i risultati scolastici, con particolare attenzione alle azioni di
recupero per gli studenti in difficoltà (Percorsi formativi e laboratoriali co-curricolari -Secondaria –
DM19/Piano Estate);
•
alla promozione e potenziamento delle competenze STEM: in tutti gli ordini di scuola, coinvolgendo in
particolare le alunne, per la riduzione del divario di genere in campo scientifico;
•
al potenziamento delle competenze LINGUISTICHE in tutti gli ordini di scuola, anche attraverso l’utilizzo
della metodologia CLIL;
Con la chiusura della progettualità relativa a "Per una scuola del futuro" – PNRR Piano Scuola 4.0 - Azione
1 - Next generation classrooms - Ambienti di apprendimento innovativi - D.M. 218/2022, dovranno entrare
in funzione ed essere utilizzati i nuovi ambienti ibridi di apprendimento che possano fondere le potenzialità
educative e didattiche degli spazi fisici concepiti in modo innovativo e degli ambienti digitali. Ciò
comporta una rivisitazione del curricolo di istituto che dovrà focalizzare l’attenzione sui traguardi di
competenza in coerenza con il quadro di riferimento DigComp 2.2, strettamente correlati agli obiettivi e
azioni di educazione civica digitale, alle misure di accompagnamento dei docenti e alla formazione del
personale, alle innovazioni organizzative, didattiche, curricolari e metodologiche. Particolare enfasi andrà
attribuita all’inclusività delle tecnologie utilizzate per gli studenti BES e con disabilità.
e) essere aggiornata tenendo conto delle novità introdotte dal DM 183/2024 per quanto concerne le nuove
Linee Guida per l’insegnamento dell’educazione civica;
La revisione della progettualità dedicata all’EDUCAZIONE CIVICA tenendo conto delle nuove Linee
Guida emanate con il DM 183/2024, che hanno introdotto nuove tematiche e aggiornato gli obiettivi
e i traguardi di sviluppo delle competenze degli alunni dovrà incentrarsi in particolare alle seguenti
tematiche:
•
Rafforzamento delle COMPETENZE TRASVERSALI, e in particolare quelle di tipo civico e sociale, per la
formazione di cittadini consapevoli e attenti;
•
Promozione del BENESSERE a scuola prevedendo l’attivazione di percorsi progettuali rivolti al benessere,

---

## Pagina 4

4
ai corretti stili di vita, alla buona convivenza degli studenti e alla prevenzione del disagio giovanile con
riferimento in particolare ai fenomeni del bullismo e del cyber-bullismo, nonché il perseguimento di
iniziative per la prevenzione di ogni forma di discriminazione e di violenza;
-
servizio di Supporto Psico Pedagogico (SSPP), previsto dalla scheda n. 132 del PAA 2025, attivo
nelle scuole del distretto dall’anno 2012, il quale rappresenta un elemento di valore capace di
sostenere l’azione educativa della scuola, attivando risorse personali di ragazzi, docenti e genitori
e di sistema per la promozione del benessere in una logica di comunità
•
Promozione della CULTURA DIGITALE, dell’uso delle NUOVE TECNOLOGIE e del potenziamento degli
strumenti didattici e laboratoriali volti a migliorare i processi di innovazione e lo sviluppo di competenze
nei giovani in vista delle sfide future, con riguardo particolare alle competenze per affrontare in modo
sicuro e consapevole le insidie legate alla rete e ai suoi canali (Percorsi di formazione transizione
digitale docenti (DM 66)).
f)
essere aggiornata tenendo conto delle Linee guida per l’Orientamento Scolastico (DM 328/2022).
Potenziamento della progettualità dedicata all’ORIENTAMENTO tenendo conto delle Linee Guida
sull’orientamento scolastico emanate ai sensi del DM 328/2022 e la progettazione di moduli di
orientamento per almeno 30 ore annue, che coinvolgano le diverse discipline e che siano finalizzati
allo sviluppo dell’identità personale e della capacità di operare scelte via via più consapevoli e
coerenti negli alunni. La partecipazione al “PN Scuola e Competenze 2021-2027”. DM 233/2024
consente di reperire risorse per percorsi di orientamento presso la scuola secondaria primo grado, al
fine di valorizzare i talenti degli studenti e contrastare la dispersione; la scuola potrà attivare un
modulo formativo di 30 ore rivolto agli studenti (almeno 9).
g) essere aggiornata tenendo conto delle Linee guida per le discipline STEM (DM 184/2023)
h) prendere in considerazione le reali necessità formative degli alunni, favorendo l’inclusione scolastica, il
successo formativo e il diritto allo studio, costituzionalmente garantito, di tutte le alunne e gli alunni;
particolare attenzione deve essere posta a tutte quelle situazioni di fragilità e difficoltà, e al contrasto della
dispersione scolastica nelle sue varie forme:
-
il piano ESTATE 2025 di recente pubblicazione, già approvato con delibera dagli organi collegiali,
consente di realizzare interventi per tutti gli studenti, con particolare attenzione agli studenti con
BES, al fine di ridurre la disaffezione e la dispersione scolastiche e riallineare gli apprendimenti,
attraverso iniziative multidisciplinari e multisettoriali, che coinvolgono tutte le discipline e che
possono essere svolte sia presso la scuola secondaria che alla primaria, nel periodo estivo. I possibili
interventi dovranno essere centrati sulle aree del recupero, del consolidamento e del
potenziamento delle competenze in lingua inglese, matematica scienze e tecnologie, italiano,
educazione motoria.
-
Il progetto “Agenda Nord” – DM 102/2024– consentirà l’attivazione per la scuola Primaria di
Interventi integrati di riduzione dell'abbandono scolastico e di potenziamento delle competenze
incentrati su:
-
Sviluppo del pensiero computazionale e della creatività digitale
-
potenziamento delle aree disciplinari di base (lingua italiana, lingue straniere,
matematica)
Risulta fondamentale continuare a promuovere progetti e iniziative di integrazione, percorsi
individualizzati e personalizzati che aiutino a rafforzare il benessere psicofisico e l’autostima,
favorendo la realizzazione di una scuola inclusiva in cui ogni bambino possa trovare un ambiente
accogliente e adatto allo sviluppo armonico della propria persona, nel rispetto dei tempi e degli stili
di apprendimento di ciascuno; una scuola che divenga laboratorio permanente di ricerca, di
sperimentazione e innovazione, nel coinvolgimento costante delle famiglie e degli enti istituzionali,
culturali e sociali del Territorio;
i)
promuovere il potenziamento delle ATTIVITÀ ARTISTICO-ESPRESSIVE attraverso l’attivazione di percorsi
laboratoriali e di iniziative che riguardano il teatro, il cinema e la musica (Percorsi di formazione
transizione digitale docenti-DM 66 -Making, tinkering, Stampante 3D)
j)
incentivare una collaborazione attiva e costruttiva tra SCUOLA E FAMIGLIA, con azioni e iniziative
anche extra curricolari, che prevedono momenti di confronto e partecipazione dell’intera comunità
scolastica: alunni, personale e famiglie;

---

## Pagina 5

5
k) attivare sostegno costante alle famiglie attraverso supporto alla genitorialità, sportello psicologo,
percorsi di orientamento con il coinvolgimento delle famiglie (DM 19), aree di intervento definite nella
scheda n. 320 del PAA 2025, quali azioni a supporto per minori e famiglie (aiuto compiti e supporto
allo studio; laboratori extra scolastici e di approfondimento che possono riguardare alfabetizzazione
emotiva, teatro, corporeità, musica, arte e storia, ambiente e ecologia, digitale).
l)
Valorizzare la scuola come comunità attiva e aperta al TERRITORIO, incrementando l’interazione e la
collaborazione con le altre scuole, enti e associazioni culturali e sportive del territorio, per realizzare
una scuola aperta al territorio e nella quale il territorio si riconosce;
Curricolo secondaria di primo grado
In considerazione della delibera n. 4/2023 del Consiglio d’Istituto in data 13/01/2024, a partire dall’a.s.
2025/2026 si effettuerà il passaggio nella scuola secondaria di primo grado dal modello della settimana
lunga (6 giorni) a quello della settimana corta (5 giorni).
Pertanto, nella stesura del PTOF per il triennio 2025-2028, sarà necessario ridefinire il curricolo per la scuola
secondaria tenendo conto che l’orario si concretizzerà in una finestra temporale dal lunedì al venerdì,
con sei ore giornaliere, due pause lunghe (ricreazioni) e con la presenza di pause attive per alleggerire il
carico mattutino. La distribuzione degli ambiti disciplinari, ove possibile, sarà per blocchi (due ore per
ambito, ossia tre blocchi al giorno), con duplicazione delle discipline di ambito umanistico e matematico-
scientifico nelle giornate del venerdì e del lunedì e conseguente riduzione del carico di lavoro nel fine
settimana. L’ultima ora della mattinata potrà essere impiegata in attività più laboratoriali e/o di
esecuzione delle consegne e/o di rinforzo degli apprendimenti.
Formazione del personale
Il Piano Triennale dell’Offerta Formativa indicherà il piano di formazione del personale docente che siano
coerenti con i bisogni emersi e che rispondano ad esigenze di miglioramento dei risultati dell’Istituzione
scolastica in termini di esiti di apprendimento e di sviluppo delle competenze di cittadinanza e in coerenza
con le priorità e i traguardi che verranno individuati nel Rapporto di Autovalutazione e con le azioni PNRR.
Dovrà essere individuata la ricaduta attesa delle attività di formazione nell’attività ordinaria della scuola.
Potranno anche essere previste attività di condivisione di buone pratiche e gruppi di lavoro per la
produzione di materiali/strumenti, utili per la comunità professionale. Per quanto riguarda la formazione
del personale tecnico ed ausiliario si ritiene fondamentale tenere conto di quanto emerge nelle
assemblee tenute dal personale ATA.
Fabbisogno di risorse
Il Piano Triennale dell’Offerta Formativa indicherà, altresì, il fabbisogno di risorse professionali (docenti e
ATA), strumentali, materiali e infrastrutturali, prevedendo quindi una correlata sinergia con i servizi generali
e amministrativi, per i quali il Dirigente Scolastico, ai sensi dell'art. 25, comma 5, del D.Lgs. n. 165/2001,
fornisce al DSGA le direttive di massima che costituiscono linee di guida, di condotta e di orientamento
preventivo sullo svolgimento delle specifiche attività previste dai servizi.
L’elaborazione del PTOF, richiede il coinvolgimento e la fattiva collaborazione di tutta la comunità
scolastica (alunni, genitori, docenti e personale ATA) con la partecipazione attiva e costante di tutti. La
Funzione Strumentale PTOF, di concerto con il NIV, in collaborazione con le altre figure di sistema, sulla
base degli esiti del RAV e delle priorità strategiche dell’istituto, predisporrà il PTOF utilizzando il modello
ministeriale presente nella piattaforma del SIDI.
La predisposizione del Piano Triennale dell’Offerta Formativa (PTOF 2025-2026) dovrà essere completata
entro il 31 ottobre 2025 e comunque entro l’apertura delle iscrizioni per l’a.s. 2026/2027.
Il presente Atto, rivolto al Collegio dei Docenti, è acquisito agli atti della scuola, reso noto agli altri Organi
collegiali competenti e pubblicato sul sito web della scuola.
Mondaino, 02/09/2025.

## Il Dirigente Scolastico

Prof. Matteo Prontera

---

