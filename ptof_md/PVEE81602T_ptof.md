# Contenuto PTOF: PVEE81602T_PTOF.pdf

## Pagina 1

1
Ministero dell’Istruzione e del Merito
Istituto Comprensivo San Martino Siccomario
Via Lombardia 6 – 27028 San Martino Siccomario
Tel: 0382 496139
e-mail: pvic81600p@istruzione.it       e-mail certificata: pvic81600p@pec.istruzione.it
C. F. 96057910182 sito web: www.icsiccomario.edu.it
Al Collegio dei Docenti
Al Consiglio di Istituto
Al personale ATA
Al D.S.G.A.
Agli Enti territoriali locali
Alle studentesse ed agli studenti
Ai genitori
Agli Atti
Al sito

## Atto Di Indirizzo Per La Definizione E La Predisposizione


## Del Piano Triennale Dell’Offerta Formativa 2025/2028


## Il Dirigente Scolastico

VISTI i commi 14,15,16,17,29,40,63,78,85,93 della Legge n. 107/2015;
VISTA la nota MIM prot. n. 39343 del 27/9/2024 relativa alle indicazioni operative
per la predisposizione dei documenti strategici delle istituzioni scolastiche
(Rapporto di autovalutazione, Piano di miglioramento, Piano triennale dell’offerta
formativa),

## Emana


## Il Seguente


## Atto Di Indirizzo

Il Piano Triennale dell’Offerta Formativa è da intendersi come programma completo
e coerente con cui la scuola, inserendosi nella crescita degli studenti, intende
perseguire gli obiettivi che la contraddistinguano e la mission che ne costituisce
l’essenza, vale a dire che i nostri alunni sviluppino tutte le loro potenzialità, siano
protagonisti attivi e intraprendenti nel loro processo di apprendimento, imparino a
ragionare, diventino capaci di lavorare in gruppo, si sentano responsabili degli
impegni assunti, conquistino un metodo di lavoro, sviluppino una capacità di
giudizio quanto più autonoma, così da permettere loro di porsi con un
atteggiamento consapevole nei confronti di se stessi e degli altri e di saper
affrontare criticamente e in modo competente la realtà.
A questo scopo risulta essenziale che le studentesse e gli studenti acquisiscano la
padronanza degli strumenti necessari, guardando al cambiamento con fiducia,
aprendosi al possibile, alla soluzione, al superamento degli ostacoli attraverso
l’impegno, il dialogo e la partecipazione.

---

## Pagina 2

2
L’impegno di realizzare quanto previsto dal Piano triennale è affidato, innanzitutto,
alla responsabilità dei docenti che della scuola sono il principale serbatoio di risorse
intellettuali e culturali e strumentali.
In questa prospettiva è di centrale importanza il riferimento al profilo professionale
dei docenti che deve inquadrarsi nell’ambito degli obiettivi generali perseguiti dal
sistema nazionale di istruzione e nel rispetto degli indirizzi delineati nel Piano
dell’offerta formativa della scuola.
Il coinvolgimento, il clima di fiducia, di lealtà, di trasparenza e di collaborazione tra
le diverse componenti, il senso di appartenenza, la motivazione, la consapevolezza
delle scelte operate, l’impegno a riflettere e ricercare, lo sviluppo permanente della
propria competenza, la risoluzione condivisa dei problemi, l’unità di intenti nel
perseguire il bene di ciascun alunno, la passione per il lavoro collegiale, l’apertura
all’innovazione e al cambiamento nell’ottica del miglioramento continuo di tutti i
processi di cui si compone l’attività della scuola chiamano in causa tutti e ciascuno.
È evidente che la partecipazione responsabile dei genitori alla vita dell’Istituto
scolastico e alla ricerca delle ipotesi di soluzioni più idonee e funzionali risulti
essenziale nella realizzazione di forme di coeducazione e nella prospettiva di una
responsabilità condivisa.
Nella prospettiva del Piano triennale il nostro Istituto interagisce con altre agenzie
e risorse quali gli Enti locali e le altre agenzie educative presenti nel territorio che,
con il loro apporto, possono contribuire allo sviluppo delle potenzialità degli
studenti, al recupero delle situazioni di svantaggio anche offrendo ambienti di
apprendimento accoglienti e sicuri in considerazione dell’impatto che le
caratteristiche degli spazi fisici hanno sui processi di apprendimento e sulla qualità
della vita scolastica.

## Struttura Di Massima

Per rispondere alle finalità educative ed organizzative di cui deve essere sintesi, il
PTOF dell’Istituto dovrà comprendere le seguenti aree:
La scuola e il suo contesto
- Analisi del contesto e dei bisogni del territorio
Le scelte strategiche
- Priorità strategiche e priorità finalizzate al miglioramento degli esiti
L’offerta formativa
- Insegnamenti attivati
- Attività di orientamento
- Attività progettuali
-Iniziative e attività di sensibilizzazione sui temi della legalità, della lotta contro
bullismo e cyberbullismo, contro la violenza di genere e contro le discriminazioni
- Attività relative all’integrazione degli alunni stranieri e con italiano come L2
- Attività per il miglioramento delle competenze digitali degli alunni
- Iniziative di formazione per gli studenti a tutela della salute
- Curricolo verticale
L’organizzazione
- Organizzazione
-Reti e Convenzioni attivate
-Piano di formazione del personale docente
-Piano di formazione del personale ATA

---

## Pagina 3

3

## Obiettivi Del Ptof

•
Mirare alla costruzione di un percorso scolastico in cui ogni alunno/a, con il
proprio patrimonio unico di caratteristiche e potenzialità, possa sentirsi accolto;
•
pianificare un’offerta formativa triennale con una progettualità di qualità,
coerente con gli obiettivi di apprendimento e i traguardi per lo sviluppo delle
competenze;
•
finalizzare le scelte educative, curricolari, extracurricolari e organizzative al
contrasto della dispersione scolastica e di ogni forma di discriminazione, al
potenziamento dell’inclusione scolastica e alla realizzazione del diritto al successo
formativo prestando attenzione alla cura educativa e didattica degli alunni che
manifestano difficoltà negli apprendimenti e /o comportamenti attraverso:
- attività di accoglienza degli alunni;
- dialogo e raccordo con le famiglie;
- attuazione di interventi di recupero;
-attività per il potenziamento della conoscenza delle lingue straniere;
attività per il potenziamento dei linguaggi non verbali e multimediali, attraverso
l’uso delle tecnologie digitali;
-attività di valorizzazione delle eccellenze;
-attività di supporto alle problematiche del disagio scolastico;
- diffusione della pratica di attività sportive tramite il gruppo sportivo scolastico e
partecipazione ai progetti ministeriali;
- attuazione di iniziative per l’orientamento che coinvolgano i genitori quali parte
attiva e determinante nella scelta dei propri figli nella delicata fase di passaggio
dalla Scuola Secondaria di I grado alla Scuola Secondaria di II grado;
•
orientare i percorsi formativi al potenziamento delle competenze chiave
linguistiche, logico-matematiche, scientifiche e digitali, allo sviluppo di competenze
sociali e civiche e di cittadinanza per favorire comportamenti responsabili e
pensiero critico;
•
promuovere l’innovazione delle metodologie didattiche attraverso la formazione
costante e l’aggiornamento;
•
prevedere azioni di formazione-aggiornamento per il personale ATA;
•
prevedere progetti che implementino la cultura dell’inclusione, della salute,
della sostenibilità e della sicurezza;
•
prevenire e contrastare il bullismo e il cyberbullismo educando all’uso
consapevole dei social network mediante la progettazione di attività informative
e formative specifiche.
Le varie attività sia curricolari sia extracurricolari vanno interpretate in modo che
esse possano concorrere a migliorare gli apprendimenti, l’autonomia e la
responsabilità degli studenti.
Nella progettazione particolare attenzione deve essere posta alla cura delle
relazioni, che rivestono un ruolo essenziale nel processo di apprendimento, e alla
costruzione del senso di responsabilità, realizzando un’organizzazione funzionale
ed efficace dell’ambiente di apprendimento, dando esempio di professionalità,
disponibilità, puntualità, rispetto delle regole, credibilità e trasparenza; fornendo
strumenti ed opportunità per il lavoro di gruppo, per le attività laboratoriali, per
l’esercizio della creatività e del pensiero autonomo.

## Sul Versante Metodologico-Organizzativo:

-la didattica dovrà sviluppare processi di insegnamento-apprendimento efficaci
nell’ottica della personalizzazione, valorizzando l’apprendimento cooperativo, la
didattica per problemi, la didattica laboratoriale, attuando anche forme di ricerca
e sperimentazione;
-nell’ottica di una collaborazione attiva con il territorio, viaggi di istruzione, visite
guidate, frequenza di spazi museali, teatro, strutture accademiche presenti nel

---

## Pagina 4

4
territorio stesso e simili daranno l’opportunità di approfondire anche la conoscenza
delle risorse vicine e di fruire attivamente dei luoghi di promozione culturale.

## Articolazioni Organizzative Del Collegio Dei Docenti

Le Funzioni Strumentali che agiranno sulle aree di intervento individuate dal
Collegio Docenti, lo staff del Dirigente Scolastico (ivi compresi i due Collaboratori),
i Coordinatori di Classe, i Coordinatori dei dipartimenti, i Referenti dei progetti di
ampliamento dell’offerta formativa e delle Commissioni costituite dal Collegio dei
Docenti, al fine di favorire l’esplicitazione del PTOF, costituiranno i punti di raccordo
tra l’ambito gestionale e l’ambito didattico, per garantire la piena attuazione del
Piano stesso.

## Gestione E Monitoraggio

Lo staff di gestione e monitoraggio del PTOF sarà composto dal Dirigente, dai
Collaboratori del DS, dai docenti Funzioni Strumentali, dal docente referente per il
RAV e PDM, dai Responsabili di plesso e Referenti dei progetti e dal DSGA per
quanto attiene l’area dei servizi generali e amministrativi.
Il presente Atto, indirizzato al Collegio dei Docenti, è posto agli Atti della scuola,
inviato al Consiglio di Istituto e pubblicato sul sito web dell’Istituto.
Il Dirigente Scolastico
Prof.ssa Miriam Paternicò
Documento firmato digitalmente ai sensi del c.d. Codice
dell'Amministrazione Digitale e normativa connessa

---

