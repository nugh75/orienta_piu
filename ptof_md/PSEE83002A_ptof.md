# Contenuto PTOF: PSEE83002A_PTOF.pdf

## Pagina 1

1
Piano Triennale dell’Offerta formativa
Scuola dell’Infanzia ALIOTTI
Paritaria prot.n. 488/4319 del 28/02/2001
a.s. 2016/2019
PTOF Piano Triennale dell’Offerta Formativa

---

## Pagina 2

2
Indice

## 1. Premessa


## 2. Profilo Strutturale


## 3. Organi Collegiali


## 4. Proposta Educativa:


## Percorsi Di Esperienza


## 5. Attivit​À​ Di Laboratorio


## 6. Programmazione E Documentazione: Attenzione


## A Ciascun Bambino E Bambina


## 7. Organizzazione Delle Attività


## 8. Rapporto Scuola - Famiglia


## 9. Risorse Umane E Professionali


## 10. Risorse Strumentali

PTOF Piano Triennale dell’Offerta Formativa

---

## Pagina 3

3

## 1. Premessa

Il PTOF (Piano Triennale dell’Offerta Formativa) “rivedibile annualmente […] è il documento
fondamentale costitutivo dell’identità culturale e progettuale delle istituzioni scolastiche ed
esplicita la progettazione curricolare, extracurricolare, educativa e organizzativa che le singole
scuole adottano nell’ambito della loro autonomia. […] Riflette [inoltre] le esigenze del contesto
culturale, sociale ed economico della realtà locale ” (Dalla Legge 107/15, art. 1, comma 14). Con il
PTOF la scuola si presenta alla società e dichiara le proprie intenzioni e le proprie caratteristiche e
si impegna a svolgere nel miglior modo il suo lavoro. Alla sua stesura hanno collaborato il Collegio
docenti e il Consiglio di Istituto, tenendo presente una pluralità di elementi tra di loro
interconnessi: alunni, docenti, territorio.
Nell’elaborare il PTOF la scuola ha tenuto conto altresì delle indicazioni del DM 179/99 della
Direttiva 180/99 ed ha fatto propri i seguenti criteri suggeriti dalla LC 194/99 e dal rinnovato
impulso dato dalla Legge 107/15
●
Flessibilità: intesa come l’insieme delle scelte innovative per le attività didattiche. La piena
realizzazione del curricolo non può infatti oggi prescindere da forme organizzative flessibili
quali il potenziamento del tempo scolastico, l’integrazione fra discipline e in generale
l’adozione di modalità di lavoro di tipo individualizzato e personalizzato
●
Integrazione​: intesa come rapportarsi con le realtà locali nel rispetto della coerenza
progettuale della scuola. Fondamentale oggi infatti appare la necessità di un riferimento agli
stakeholders (enti locali di tipo culturale, sociale, economico oltre alle famiglie)
●
Responsabilità​: intesa come assunzione di impegni per il conseguimento degli obiettivi previsti
attraverso una puntuale verifica e valutazione degli esiti.
Il progetto educativo vuole sottolineare il valore aggiunto delle nostre scuole che hanno come
punti fondamentali:

## Una Scuola Come Luogo Di Esperienza

La nostra scuola è un luogo in cui si vive e si propone un’esperienza.
Educare è introdurre ad un rapporto appassionato con la realtà per  riconoscerne il significato.
La curiosità e lo stupore dell’alunno vengono sollecitati a un paragone critico con la propria
esperienza.
La verifica dell’alunno è così più libera e l’alunno è introdotto alla conoscenza attraverso i diversi
linguaggi della realtà: le discipline

## Scuola E Famiglia Insieme

Gli insegnanti collaborano con la famiglia nell’accompagnare il bambino e il ragazzo nel cammino
di crescita. Per questo la scuola è strumento pedagogico al servizio della famiglia, che sceglie per i
propri figli una proposta formativa e didattica a cui aderisce e su cui si implica.

## Gli Insegnanti: Un Punto  Di Riferimento Autorevole

L’ipotesi culturale si esprime attraverso un certo modo di lavorare che parte dal momeno
scolastico per giungere a coinvolgere la vita intera. Il docente perciò concepisce il proprio compito
non limitato al ruolo di istruire e fornire informazioni, ma è chiamato a vivere l’avventura
dell’incontro tra la propria esperienza e l’umanità di ogni singolo.
PTOF Piano Triennale dell’Offerta Formativa

---

## Pagina 4

4

## Il Soggetto Educativo Nella Scuola

La scuola è l’ambito educativo e culturale finalizzato alla formazione della persona: è una comunità
educante nella quale le specifiche competenze vengono poste al servizio delle esigenze educative.

## Capacità Di Risposte Adeguate

Dal punto di vista didattico, la coerenza educativa si esprime nella capacità di comunicare risposte
adeguate ai bisogni conoscitivi, creativi e umani del bambino, secondo le varie fasi della vita,
evitando ripetizioni, frammentazioni e ingiustificate fughe in avanti, nell’ottica di una visione
unitaria del percorso formativo.

## Il Progetto Educativo È Legato Alla Figura Dell’Insegnante

Il maestro è colui che ci indica la strada, cioè il metodo.
Il nostro compito quindi è quello di accompagnare il bambino nella sua naturale curiosità,
creatività realtà.
L’adulto/maestro deve percepire il proprio compito non limitato «al ruolo di istruire e fornire
informazioni», ma è chiamato a VIVERE l’avventura dell’incontro tra la propria esperienza e
l’umanità di ogni singolo bambino.
Il PTOF come previsto dal DPR 275/99 sarà consegnato ai genitori dei bambini al momento
dell’iscrizione e sarà messo a disposizione di tutti coloro che lo richiedono.
Il presente PTOF potrà essere modificato in relazione ad eventi o situazioni al momento non
prevedibili.
PTOF Piano Triennale dell’Offerta Formativa

---

## Pagina 5

5

## 2. Profilo Strutturale

L’Istituto Aliotti è situato nella zona del centro storico di Arezzo, tuttavia gli alunni che chiedono di
iscriversi provengono anche da ambiti territoriali diversi e da situazioni sociali differenziate. La
programmazione dell'attività didattica è elaborata sulla base delle potenzialità di ciascun alunno.
In particolare, alunni che si trovano in situazione di svantaggio, anche per motivi di ordine
psicologico o sociale, trovano nell'ambito scolastico uno spazio di accoglienza umana che favorisce
la loro crescita e la loro espressività, tramite di percorsi educativi che tengano presente le loro
problematicità. Inoltre anche le famiglie che si trovano in situazione di difficoltà o di disagio
possono trovare presso la scuola, per il clima positivo che si stabilisce con la Direzione o con i
singoli insegnanti, un luogo accoglienza e di sostegno nel rapporto con i figli.
Le finalità educative e didattiche vengono conseguite anche mediante un rapporto di
collaborazione con enti territoriali.
Per favorire l'organizzazione della scuola e la partecipazione delle varie componenti, esistono
rapporti di collaborazione con le seguenti associazioni rappresentative del mondo della scuola:
FISM (Federazione Italiana Scuole Materne), FIDAE (Federazione Istituti di Attività Educative), CDO
Opere Educative.
In collaborazione con altri organismi operanti sul territorio aretino vengono programmate
iniziative per promuovere nei bambini la conoscenza della realtà circostante.
La
collaborazione
con
le
ASL
è
finalizzata
soprattutto
a
consulenze
con
equipe
medico-psicologiche, per bambini in situazioni di svantaggio o portatori di handicap per i quali è
regolarmente predisposto un piano educativo individualizzato.
La scuola ha stabili rapporti con le altre realtà educative del territorio per:
●
la comunicazione e il confronto di criteri educativi e didattici generali;
●
la programmazione e la realizzazione comune di attività educative, culturali, sportive.
A tal fine ha costituito accordi di rete per il conseguimento delle finalità istituzionali o la
promozione di progetti comuni. Statuto degli accordi di rete e progetti realizzati sono depositati in
Segreteria.
La nostra scuola appartiene alla rete Liberi di Educare, che riunisce realtà educative di vari ordini e
gradi del territorio nazionale ed europeo. “Liberi di educare per educare alla libertà” è l’ipotesi
culturale che unisce scuole nate dalla tradizione cristiana e attente alle innovazioni pedagogiche e
didattiche. La rete favorisce la collaborazione tra docenti e dirigenti, che sono impegnati in un
lavoro i équipe per una costante ricerca e confronto su contenuti e valori. Le rete Liberidieducare,
costituita ai sensi dell’art. 7 del DPR 275/99, che a partire dal 2002, promuove esperienze dirette
di formazione e aggiornamento per dirigenti e iniziative di riflessione su contenuti e metodi propri
della didattica.

## 3. Organi Collegiali

PTOF Piano Triennale dell’Offerta Formativa

---

## Pagina 6

6
Specifico regolamento, adottato dall’ente gestore in ottemperanza alle norme in vigore e
indicante funzioni, compiti e modalità di costituzione degli organi collegiali è pubblicato sul portale
www.liberidieducare.it. Si elencano qui solo composizione e principali funzioni degli organi
previsti.
Collegio dei docenti
È composto da tutti gli insegnanti della scuola dell’infanzia. Si riunisce almeno una volta al mese
per elaborare la programmazione didattica ed educativa. Elabora inoltre il Piano dell'Offerta
Formativa. Possono essere invitati a farne parte insegnanti o specialisti di attività promosse
occasionalmente o stabilmente nell'ambito delle attività della scuola.
Consiglio di intersezione
È composto dal Coordinatore della scuola dell’infanzia (membri di diritto), dai docenti della scuola,
e dai genitori eletti all'inizio dell'anno scolastico. Dura in carica un anno scolastico.
Consiglio di istituto
È composto dal Legale rappresentante dell'Ente gestore e dal Coordinatore della scuola
dell’infanzia (membri di diritto), dai docenti della scuola, un rappresentante del personale non
docente e dai genitori eletti all'inizio dell'anno scolastico. Si riunisce almeno due volte durante
l'anno scolastico. Dura in carica un anno scolastico. E' lo strumento che garantisce la
partecipazione democratica al processo di attuazione dell'autonomia e all'elaborazione del Piano
dell'offerta formativa.
Assemblea dei genitori
È formata da tutti i genitori degli alunni iscritti all’intero Istituto. Si riunisce per discutere
l'andamento della scuola, per fornire indicazioni per l'elaborazione del Piano dell'offerta
formativa, per suggerire iniziative extracurricolari.
Nel nostro Istituto sono presenti anche l’asilo nido e la scuola primaria, per garantire una
continuità educativa sono previsti momenti di confronto collettivo delle persone che compongono
la struttura.
Organi collegiali in raccordo con gli altri ORDINI del plesso scolastico:
Consiglio di plesso
(Organo di collegamento verticale, relativo all’intero Istituto Aliotti, comprensivo della scuola
dell’infanzia e della scuola primaria).
È composto dal Legale rappresentante dell'Ente gestore, dal Direttore dell’Istituto, dal
Coordinatore della scuola dell’infanzia, dal Coordinatore della scuola primaria (membri di diritto),
da dieci rappresentanti dei genitori della scuola primaria, da cinque rappresentanti della scuola
dell’infanzia, dagli insegnanti della scuola primaria, dagli insegnanti della scuola dell’infanzia, dai
rappresentanti del personale non-docente, eletti all'inizio dell'anno scolastico. Dura in carica un
anno scolastico. Coordina la gestione degli spazi comuni, approva le iniziative extracurricolari
proposte dalla scuola, favorisce le iniziative di continuità verticale.
PTOF Piano Triennale dell’Offerta Formativa

---

## Pagina 7

7

## 4. Proposta Educativa: I Percorsi Di Esperienza

Il percorso di esperienza è la modalità di proposta dell'adulto al gruppo dei bambini. Questa
modalità parte dalla consapevolezza che dentro un'esperienza globale avviene, per il bambino, un
reale passo di crescita e di conoscenza. Vivere un'esperienza insieme al bambino allontana il
rischio di pensare la programmazione come momento di addestramento.
C'è addestramento quando l'adulto si pone nei confronti del bambino come trasmettitore di
informazioni e nozioni.
C'è reale apprendimento quando l'adulto accompagna il bambino nella scoperta della realtà
suscitando un interesse, generando curiosità, facendo emergere delle domande. I percorsi di
un’esperienza possono avere un tema. Il tema è scelto a partire da bisogni o curiosità che si
intravedono nei bambini, o dal desiderio che gli adulti hanno di affrontare insieme qualcosa di
particolare. L'esperienza ha insegnato che uno dei desideri più grandi dei bambini è quello di
sentire narrare delle "storie". Ascoltare storie piace, perché ricorda ai bambini la loro storia; infatti
in ogni fiaba si ritrovano aspetti e caratteristiche della vita di ognuno.
Percorso di educazione alimentare “Tutto il gusto di crescere”
Una sana e corretta alimentazione aiuta i nostri bambini a crescere bene: quando il momento del
pasto è accompagnato da occasioni di gioco e apprendimento, l’alimentazione diventa anche uno
strumento pedagogico e indica ai bambini un gusto e una bellezza che vanno al di là della buona
tavola.
Mangiando si impara a conoscere noi stessi, ad acquisire una serie di routine o funzioni atte al
raggiungimento di autonomia, a instaurare un rapporto disteso e giocoso con gli altri (i
commensali)…
PTOF Piano Triennale dell’Offerta Formativa

---

## Pagina 8

8
Al fine di sostenere tali finalità le insegnanti proporranno in classe svariate attività, dalla “tombola
dei cibi”, alla vera e propria realizzazione di portate come biscotti, pizzette, pasta fatta in casa. I
bambini saranno coinvolti anche nella preparazione dei tavoli e alla cura nell’apparecchiare e
sparecchiare.
Si proporranno inoltre attività extra-curricolari come la realizzazione di un orto e la visita guidata a
fattorie o imprese che producono alimenti nel territorio circostante.
Percorso di formazione musicale “Far musica alla scuola dell’infanzia”
Con tale progetto intendiamo accompagnare il bambino alla conquista di un atteggiamento
positivo verso l’attività musicale che gli permetta di conoscere meglio le proprie sensazioni,
emozioni e bisogni. Il percorso è centrato sulle scoperte spontanee del bambino che vive fin da
piccolo
circondato
dai suoni; inizialmente quelli prodotti da e con il proprio corpo,
successivamente quelli degli oggetti e dell’ambiente in cui vive, che impara pian piano a
conoscere, a collegare logicamente e a utilizzare. L’educazione musicale inoltre tende a
promuovere e realizzare attività motorie, d’ascolto, d’invenzione e interpretazione sonora che
sviluppano nel bambino il senso dell’armonia, del ritmo, della bellezza, del timbro, avviandolo ad
esperienze individuali e di gruppo estremamente significative per la crescita. Educare alla musica
con la musica è un’attività formativa completa, che permette di sviluppare molte competenze
comuni a tutti gli ambiti di esperienza e di favorire il gusto estetico, il coordinamento, e lo sviluppo
di una vera e propria sensibilità musicale.
PTOF Piano Triennale dell’Offerta Formativa

---

## Pagina 9

9
Percorso di potenziamento della lingua straniera “Improve your English”
L’approccio alla lingua straniera segue il metodo dell’apprendimento naturale, per cui i ai bambini
inizialmente è proposto l’ascolto, in un secondo momento si attiva la loro comprensione e infine
inizia la loro produzione linguistica. Le attività proposte hanno forma ludica e creativa in coerenza
con gli stili di apprendimento dettate dall’età dei bambini.
Durante l’anno scolastico è prevista la collaborazione con l’Università dell’Oklahoma per tirocinii
con studenti madrelingua che permettono a tutti i bambini il contatto giornaliero con la lingua
inglese.
Il percorso obbligatorio prevede un’ora a settimana con una insegnante madrelingua o trilingua; è
facoltativo il percorso di sei ore settimanali che alterna momenti con attività didattiche a momenti
di routine quali il pranzo, il momento del bagno e del ricongiungimento, per ricreare situazioni di
vita vissuta.
Il libro che ogni anno viene curato e pubblicato espressamente per le nostre scuole è pensato e
realizzato in due lingue, italiano e inglese: un ulteriore sostegno all’apprendimento della lingua
straniera dei bambini.
PTOF Piano Triennale dell’Offerta Formativa

---

## Pagina 10

10
Percorso di attività motoria “Crescere in movimento”
L’attività motoria nella Scuola dell’Infanzia, costituisce una grande risorsa che, oltre a favorire lo
sviluppo fisico e mentale del bambino, lo aiuta ad approfondire, attraverso il movimento, alcuni
apprendimenti quali il rispetto delle regole, il miglioramento delle capacità di concentrazione, la
capacità di assumere responsabilità e diventare più sicuro, il confronto con gli altri, la
collaborazione, il tollerare una sconfitta senza drammatizzare. Questa proposta educativa vuole
essere un contributo allo sviluppo armonico dei bambini, perché l’esperienza del gioco con il
proprio corpo, con l’attrezzatura specifica, con il ritmo e la musica possono agevolare nel bambino
la presa di coscienza delle proprie possibilità e capacità. Inoltre vi sono alcuni elementi valoriali
dell’attività motoria, cioè l’educazione alla bellezza, il sacrificio e l’interazione con l’altro, che
aiutano il bambino a crescere e superare paure e insicurezze. Non si tratta infatti di “avviamento
allo sport” ma di attività educative che, oltre a favorire l’evoluzione di abilità motorie quali
correre, saltare, rotolare, lanciare, concorrono al percorso di acquisizione dell’autostima e
dell’autonomia e promuovono quindi la presa di coscienza del valore di sé e del proprio corpo.
A primavera realizzazione dello “Sport Day” un pomeriggio di giochi motori e percorsi assieme alle
famiglie.
PTOF Piano Triennale dell’Offerta Formativa

---

## Pagina 11

11
Attività di laboratorio
Laboratorio di drammatizzazione
Durante i mesi di novembre/dicembre e
aprile/maggio, per tutte le fasce di età, è
attivato un laboratorio che ha lo scopo di
potenziare la capacità di drammatizzare,
avendo cura dell’affronto della gestualità del
proprio
corpo,
di
una
minima
capacità
mnemonica, di una attenzione ai propri e agli
altrui gesti e interventi. I laboratori hanno
termine con un recital natalizio e un musical a
fine anno.
Laboratorio di continuità
Da novembre a maggio sono pensati percorsi
didattici che vedono coinvolti i bambini di 5 anni e gli alunni della prima primaria e soprattutto le
insegnanti di riferimento della scuola dell’infanzia e le insegnanti della futura classe I primaria.
Laboratorio con i genitori
I laboratori con i genitori sono stati pensati per favorire lo scambio tra servizio educativo e
famiglia. La scuola vuole essere un supporto all’educazione della famiglia e ritiene quindi che sia
fondamentale “lavorare insieme” in un clima partecipativo. Inoltre proponiamo tali laboratori per
far sperimentare ai genitori quello che i figli conoscono per capirli e supportarli ancora di più.
costruire per loro del “materiale educativo”, come scenografie, libri, scatole dell’attenzione, ecc.
immergersi, per poche ore, in una dimensione ludico-educativa dei loro figli.
Oggi costruisco con mamma e babbo
In alcuni momenti dell’anno i genitori dei bambini della scuola dell’infanzia sono invitati a
partecipare ai laboratori di attività manuali e decorative da fare con i bambini.
Laboratorio con i nonni
I nonni nel mese di giugno saranno invitati a svolgere un’attività con i loro nipotini.
PTOF Piano Triennale dell’Offerta Formativa

---

## Pagina 12

12

## 6. Programmazione E Documentazione:


## Attenzione A Ciascun Bambino E Bambina

La scuola dell’infanzia si pone la finalità di promuovere lo sviluppo dell’identità, dell’autonomia,
della competenza, della cittadinanza.
Ogni anno le insegnanti stilano una ​programmazione unitaria ​caratterizzata da attività specifiche
per fasce d’età 3/4/5 anni e per gruppi eterogenei, a secondi degli obiettivi che ci si prefigge di
raggiungere con le medesime attività La programmazione si esplica durante tutto l’anno scolastico
nella storia a sfondo integratore. Per garantire un lavoro significativo e in linea con i nostri principi
educativi, è stata realizzata una specifica collana editoriale pensata da docenti e coordinatori della
rete di scuole Liberi di Educare per i bambini dai tre ai sei anni: brevi racconti dall’intreccio
semplice, proposti in corsivo come se fossero scritti a mano sul quaderno dei ricordi e degli affetti
personali.
a.s.: 2010/2011 Giovanni Canu; Re Arcobaleno Giovanni Sef;
a.s.: 2011/2012 Benedetta Fagni; Lino il Pesciolino, Sef;
a.s.: 2012/2013 Leonardo Salerno; Ugolino, Il Gigante piccino, Sef;
a.s.: 2013/2014 Chiara Sarno; Re Girasole e Bla Bla, Sef.
a.s.: 2014/2015 Francesca Bernocchi, Chiara Sarno; Pepè e la luna, Sef
a.s.: 2015/16 Francesca Bernocchi, Codi e la scatola d’oro, Sef
a.s. 2016/17 Elena Vitali, L’avventura di Pitti, Sef
a.s. 2017/18 Ceccon Claudia, Sarno Chiara, Irma la quercia, Sef
Le insegnanti accolgono, valorizzano ed estendono le curiosità, le esplorazioni, le proposte dei
bambini e creano occasioni e progetti di apprendimento per favorire l’organizzazione di ciò che i
bambini vanno scoprendo attraverso cinque “campi di esperienze” – ambiti del fare e dell’agire del
bambino, dove egli è protagonista attivo e competente.
Nel nostro istituto inoltre, per stimolare l’autonomia dei bambini, vengono svolte attività di vita
pratica di ​stampo montessoriano​, quali il gioco del cameriere, i telai delle allacciature, i vassoi dei
travasi.
Ad essi si affianca la presenza di un atelier ispirato ai ​principi pedagogici di Loris Malaguzzi e della
scuola di Reggio Emilia: ai bambini vengono offerti numerosi strumenti dai pannelli per la pittura
verticale alle lavagne luminose al fine di sviluppare la curiosità e la creatività nei bambini.
La ​documentazione rappresenta un contributo importante alla “conoscenza e al riconoscimento
della realtà”. Consente alle insegnanti di poter comunicare il percorso di crescita che i bambini
fanno attraverso le loro esperienze in quanto la “documentare nella scuola dell’infanzia” .
Per la nostra scuola dell’infanzia la documentazione che riporta ed espone, con regolarità, i
prodotti che vengono elaborati in una situazione educativa, proponendoli all’attenzione prima di
tutto dei bambini stessi e poi dei genitori, è:
●
uno strumento importante di conferma per ogni bambino, che si sente valorizzato nel suo
produrre in relazione al gruppo di cui fa parte, con conseguente accrescimento della qualità
delle relazioni tra pari;
●
uno stimolo per il genitore a interessarsi delle produzioni del figlio e a capire il perché di certe
esperienze e di certi percorsi didattici;
PTOF Piano Triennale dell’Offerta Formativa

---

## Pagina 13

13
●
un grande aiuto per il consolidamento del team degli insegnanti, per l’arricchimento e
l’affinamento delle loro capacità professionali e uno stimolo all’innovazione educativa e al
miglioramento dell’offerta formativa;
Gli strumenti della documentazione sono:
●
i cartelloni e i pannelli informativi;
●
la documentazione online: il portale della scuola e la pagina facebook
●
“il diario di bordo” che “racconta” la sua storia individuale di ciascun bambino facendo
emergere la sua peculiarità, dal momento in cui arriva nella nostra scuola al momento in cui
avverrà il passaggio al livello superiore. Il diario di bordo è il frutto del lavoro di osservazione e
di documentazione che le insegnanti (in team) fanno nel corso del tempo che contiene
fotografie di momenti particolarmente significativi e  resoconti delle attività didattiche;
La preoccupazione delle insegnanti, che plasmano la progettazione didattica partendo dalle
esigenze conoscitive proprie delle età dei bambini a cui si riferiscono, è documentare il
processo per mezzo del quale il bambino giunge ad acquisire particolari conoscenze attraverso
l’esperienza giocosa capendone le giuste modalità e i percorsi, senza limitarsi a registrarne i
risultati.

## 7. Organizzazione Delle Attività

La giornata scolastica è ordinata intorno a tre nuclei fondamentali:
1. ATTIVITÀ RICORRENTI DI VITA QUOTIDIANA. Rivestono un ruolo di grande rilievo dal momento
che il bambino, attraverso comportamenti usuali ed azioni consuete, sviluppa la sua autonomia
e potenzia la sua abilità.
2. MOMENTO DELLA CONSEGNA. Attività programmata dall’insegnante attraverso la quale il
bambino raggiunge competenze specifiche rapportate alle età e in conformità alle indicazioni
per il curricolo.
3. TEMPO DEL GIOCO LIBERO. Consente al bambino di trasformare la realtà secondo le sue
esigenze, di realizzare le sue potenzialità e di rivelarsi a sé e agli altri per quello che è
realmente.
L’organizzazione delle attività è così strutturata:
●
IL TEMPO: Il tempo alla scuola dell’infanzia è costituito dalla successione di più momenti, tutti
importanti e significativi. Per questo l’adulto è attento a valorizzare ogni circostanza e istante e
a rispettare i tempi di ciascun bambino.
●
L’ACCOGLIENZA: è il tempo necessario per accogliere sia i bambini che i genitori; è un
momento importante e delicato in cui il bambino deve percepire che qualcuno lo attende e lo
●
introduce nell'incontro con i compagni e l'ambiente. Durante questo tempo i bambini possono
giocare liberamente nei vari angoli-gioco.
●
CI SONO: il gioco libero viene interrotto per riunirci in gruppo, contarci, compilare il cartellone
del “CI SONO” per dare inizio alla giornata. È il momento in cui i bambini sono aiutati a
riconoscersi parte di un gruppo.
●
LE ATTIVITÀ IN GRUPPO OMOGENEO O ETEROGENEO: questo è il momento in cui l'adulto
chiede al bambino di agire, di formulare ipotesi, di sperimentare, di verificare. Questa proposta
PTOF Piano Triennale dell’Offerta Formativa

---

## Pagina 14

14
è all'interno di un percorso di programmazione flessibile che lascia spazio all'imprevisto per dar
voce ai bisogni di ciascun bambino.
●
L’IGIENE PERSONALE: è il momento in cui i bambini, aiutati dall'adulto, si prendono cura di sé.
È un momento molto importante per la conquista dell'autonomia e la maturazione
dell'identità.
●
IL PRANZO: Mangiare per un bambino di quest’età significa scoprire.
Il pasto è un momento di comunicazione e di scambio affettivo ed emotivo, è un'esperienza di
socializzazione, di conoscenza e apprendimento
Una sana e corretta alimentazione aiuta i nostri bambini a crescere bene: quando il momento
del pasto è accompagnato da occasioni di gioco e apprendimento, nel rispetto di piccole ma
essenziali regole, l’alimentazione diventa anche uno strumento pedagogico, ed indica ai
bambini un gusto e una bellezza che vanno al di là della buona tavola. Il dopo pranzo è il
momento del gioco spontaneo in sezione o in giardino.
●
LE ATTIVITÀ POMERIDIANE: le attività del pomeriggio sono caratterizzate da momenti
ludico-didattici articolati in gruppi eterogenei.
●
L’USCITA: È il momento del ricongiungimento con la famiglia. L’insegnante riferirà al genitore
gli episodi più significativi della giornata appena trascorsa.
●

## Le Uscite Didattiche

●
Nel corso dell’anno vengono realizzate delle uscite didattiche, adeguate all’età dei bambini che
favoriscono il loro percorso educativo.
Durante l’anno scolastico le vacanze seguiranno il calendario scolastico regionale.
La scuola organizza un servizio educativo-assistenziale concernente:
PRE scuola dalle ore 7:30 alle ore 8.00
ENTRATA 8.00 alle ore 9.00
Prolungamento orario “Il Macinagiochi” fino alle 18.30 (con un numero minimo di iscritti)

## 8. Rapporto Scuola - Famiglia

All’ingresso nella scuola dell’infanzia il bambino ha già una sua storia personale. È un soggetto
attivo, curioso, interessato a conoscere e capire, capace di interagire con coetanei e adulti anche
al di fuori dei legami parentali. La scuola dell’infanzia si pone quindi come aiuto sistematico alla
responsabilità educativa della famiglia. Per questo sono curati in modo particolare sia il momento
dell’​ambientamento​ sia il rapporto con i genitori come fonte d’identità.
Nello svolgere l'azione educativa, la scuola collabora con la famiglia e con la comunità sociale; è
inoltre aperta a confrontarsi con tutte le presenze che costituiscano la realtà formativa del
bambino. Muovendo da questa consapevolezza, gli insegnanti impostano un dialogo costante,
sincero ed aperto con le famiglie, garantendo un'informazione esauriente, globale e dettagliata
sulle funzioni della scuola e delle attività didattiche, mediante incontri individuali durante il corso
dell’anno scolastico e, su richiesta, secondo particolari necessità.
È prevista una riunione nel giugno precedente l'inizio delle attività didattiche per i genitori della
classe d’ingresso, per conoscere le fasi della programmazione educativa e didattica ed un colloquio
nel mese di settembre. Per le altre classi verranno svolti riunioni e colloqui a ottobre, novembre,
febbraio, aprile.
PTOF Piano Triennale dell’Offerta Formativa

---

## Pagina 15

15
I genitori sono inoltre invitati alla partecipazione attiva alla vita scolastica, soprattutto per
arricchirla delle loro esperienze e prospettive in ambito culturale, sociale, educativo e ricreativo,
secondo la disponibilità e gli strumenti di ciascuno.
Sono previsti momenti di convivialità con le famiglie durante l’anno scolastico.
Comunicazioni​:
●
Invio tramite mail delle comunicazioni all’utenza
●
una bacheca  dove  vengono affisse  le comunicazioni a tutta l’utenza;
●
una bacheca mensa dove verranno comunicati i pasti dei bambini
●
pannelli con le comunicazioni scuola famiglia.
●
portale www.liberidieducare.it con descrizione dettagliata di ogni scuola, fotografie e diari di
bordo
●
pagina facebook, profilo twitter e newsletter a cadenza mensile della rete Liberidieducare
●
pagina Facebook della scuola Istituto Aliotti di Arezzo.
Incontri​:
Incontri ​assembleari​ per:
●
condivisione del progetto educativo
●
momenti educativi psico-pedagogici
●
preparazione e condivisione di momenti di festa
Incontri ​di sezione​ per:
●
presentazione delle attività educative, descrizione della giornata scolastica
Incontri ​individuali​ per:
●
colloqui personali con le insegnanti per i bimbi nuovi iscritti
●
colloqui personali con le insegnanti per i bimbi alla fine del ciclo
●
colloqui da concordare a richiesta dell’insegnante o del genitore
Per ogni altra informazione relativa al funzionamento del servizio scolastico, si rimanda al
Regolamento interno, distribuito all’atto d’iscrizione
Altri appuntamenti
Incontri con l’extra scuola
incontri con le A.S.L. per le collaborazioni previste dalle norme vigenti
incontri con Enti locali e Agenzie educative del territorio
Open Day
L’Open Day o Scuola Aperta non è solo un’opportunità per i genitori che stanno cercando una
scuola per i propri figli. Visitare la nostra struttura, incontrare la coordinatrice, le insegnanti e tutto
il team, conoscere la storia della scuola e il nostro piano dell’offerta formativa è anche l’occasione
per i nostri bambini e i loro genitori di incontrarsi, festeggiare insieme con gioia la propria
appartenenza alla scuola, svolgere laboratori creativi e divertenti che riguardano tutti i percorsi
svolti durante l’anno scolastico.
Festa di Natale
Le nostre scuole di ispirazione cattolica nell’avvenimento del Natale sottolineano la nascita di Gesù
attraverso un concerto di Natale.
PTOF Piano Triennale dell’Offerta Formativa

---

## Pagina 16

16
Eventi a tema
Le feste offrono al bambino l’opportunità di comprendere e vivere avvenimenti legati alle
tradizioni, di scoprire il senso dei simboli più significativi della nostra cultura, rafforzare il
sentimento di appartenenza, di consolidare le relazioni interpersonali ed evidenziare l’identità di
ciascuno. In particolare le feste diventano occasioni per condividere esperienze di gioia, di
serenità, di divertimento tra i bambini, e tra bambini e adulti.
Nella nostra scuola dell’infanzia gli eventi ricorrenti sono:
Festa dei Nonni
Festa di Carnevale
Festa di fine anno
English picnic

## 9. Risorse Umane E Professionali

La comunità educativa è composta dai bambini, grande risorsa della scuola, dai genitori, dai
docenti e dal personale ausiliario.
Ai BAMBINI è chiesto di essere protagonisti per maturare la propria identità, per conquistare
l’autonomia e sviluppare competenze.
Ai GENITORI, primi responsabili dell’educazione dei figli, si chiede il sostegno e la condivisione dei
valori, collaborazione per realizzare un’azione educativa coerente ed adeguata ai bisogni dei
bambini.
Ai DOCENTI si richiede collaborazione e dialogo, competenza professionale di tipo culturale,
didattico ed organizzativo con attenzione alla programmazione personale e collegiale. Inoltre
coinvolgimento sereno e profondo.
Anche il PERSONALE NON DOCENTE è chiamato a precisi doveri quali competenza organizzativa
per un ambiente funzionale e consapevolezza che anche il più piccolo e semplice gesto ha valore
educativo.
All’interno della nostra scuola operano:
Il collegio docenti. Composto dalla coordinatrice e dagli insegnanti
Il personale  non  docente.  Composto da ausiliarie, volontarie e dalla segretaria
Altre figure professionali. Insegnanti attività integrative e insegnanti madrelingua o bilingue per
potenziamento della lingua inglese.
La scuola propone, INCONTRI  FRA  LE  INSEGNANTI  attraverso
Collegio docenti​ e ​riunioni di programmazione didattica​ (mensilmente a partire dall’inizio dell’anno) in cui
●
si compie ​l’elaborazione ​del progetto educativo. In queste riunioni avviene la scelta dello
sfondo, delle relative finalità, contenuti e metodologie e le principali tappe di svolgimento e
verifiche;
●
elaborazione dei percorsi che prevedono l'individuazione di finalità ed obiettivi, delle
esperienze necessarie al raggiungimento degli stessi, di indicazioni metodologiche e di
lineamenti di verifica.
●
riflessione sulla qualità del servizio offerto e sulla congruenza tra le scelte progettuali,
organizzative-didattiche compiute, le risorse impiegate e gli esiti finali raggiunti.
PTOF Piano Triennale dell’Offerta Formativa

---

## Pagina 17

17
Corsi di aggiornamento e/o iniziative di formazione​ (ogni due mesi circa)
La progettualità suddetta si esplica nella capacità di dare senso e intenzionalità all’intreccio di
spazi tempi routine e attività promuovendo un coerente contesto educativo che si ispira ai ​cinque
punti della nostra proposta educativa​.
La professionalità docente di arricchisce attraverso il lavoro collaborativo, la formazione continua
anche congiunta tra Nido, Scuola dell’infanzia e Scuola Primaria​, la riflessione sulla pratica
didattica, il rapporto dell’adulto con i saperi e la cultura e questo permette di motivare le
insegnanti, renderle attente alle specificità dei bambini, e dei gruppi di cui si prendono cura.
Tenere delle iniziative di formazione è un indispensabile fattore di qualità per la costruzione di un
ambiente educativo accogliente sicuro e ben organizzato.
Lo stile educativo delle insegnanti si ispira a criteri di ascolto, accompagnamento, interazione
partecipata, di mediazione comunicativa con una continua capacità di osservazione del bambino,
delle sue scoperte e dell’evoluzione dei suoi apprendimenti, tutti argomenti che sono ripesi e
approfonditi nelle diverse riunioni di formazione e aggiornamento tenute dal coordinamento
pedagogico.
Nella nostra scuola i bambini sono suddivisi in gruppi, dove i bambini
possono allargare le
proprie esperienze ed ampliare le opportunità di scambio e di arricchimento, senza tuttavia che
sia  tralasciata  l’attenzione  e  la  cura  per  l’apprendimento individuale.

## 10. Risorse Strumentali

La scuola dispone di:
SUSSIDI. Libri per insegnanti e per bambini. Materiale ludico e strutturato per la sperimentazione,
l’osservazione, la ricerca, le operazioni logico-matematiche, la pittura, le attività manipolative, i
travestimenti, i burattini.
Strumenti
musicali,
impianto
stereofonico
con
audiocassette
e
CD,
televisore,
tablet,
videoproiettore, macchina fotografica, fotocopiatrice.
ATTREZZATURE. Attrezzi e strumenti vari per l’attività psicomotoria: canestri, tappeti per esercizi a
terra, tappeti elastici, corde, coni, cerchi, trampoli,... Attrezzi e strumenti vari per l’attività ludica
all’aperto: due grandi cortili.
Approvato dal Collegio Docenti il 2 settembre 2016 e dal Consiglio di Istituto il 9 novembre 2016.
Aggiornato nel Collegio Docenti del 31 agosto 2017.
PTOF Piano Triennale dell’Offerta Formativa

---

