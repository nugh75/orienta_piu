# Contenuto PTOF: BSPS08500V_PTOF.pdf

## Pagina 1


## Istituto Salesiano Don Bosco


## Istituto Tecnico Tecnologico Paritario “Don Bosco”

Piano triennale dell’offerta formativa
per gli anni 2025/2026 - 2027/2028
predisposto ai sensi dell’art. 3 del D.P.R. 8 marzo 1999,
n.275, come sostituito dall’art.1, comma 14, della legge
15 luglio 2015, n.10
Anno di aggiornamento: 2025/26
Aggiornamento approvato dal Collegio Docenti nella seduta del 09/12/2025
Prot. n 1083 del 10-12-2025 - Tit. IV 1

---

## Pagina 2

Indice
La scuola salesiana a Brescia
4
L’Istituto Tecnico Tecnologico “Don Bosco”
4
L’identità della Scuola Salesiana
5
Persone di riferimento per il ragazzo e la sua famiglia
6
Gli insegnanti
7
L’organizzazione della scuola
9
La Comunità Educativo-Pastorale
9
Le strutture di partecipazione e di corresponsabilità
9
Commissioni, gruppi di lavoro, incarichi particolari
10
Regolamenti e documenti di organizzazione della vita della scuola
12
Il contesto di riferimento della scuola
14
Le finalità e le priorità formative
16
Il Piano di miglioramento
19
Il curricolo
21
Profilo culturale e risultati di apprendimento dei percorsi del settore tecnologico
21
I percorsi di educazione e apprendimento
22
I percorsi nelle discipline di studio
22
Altri momenti e percorsi formativi
23
La progettazione didattica
33
L’offerta formativa arricchita extra-didattica
33
Altre proposte che coinvolgono tutta la classe
35
Le scelte metodologiche e
l’organizzazione dell’ambiente di educazione e apprendimento
36
L’impostazione educativa
36
Le linee metodologico-didattiche
37
Le azioni per l’inclusione
37
La valorizzazione di tutti gli allievi
39
Gli spazi per l’educazione e l’apprendimento
40
La gestione dei tempi
40
I criteri e le modalità per la valutazione degli studenti
42
La valutazione degli apprendimenti
42
La valutazione del comportamento
44
La valutazione per competenze
45
Percorsi e Attività di "Cittadinanza Attiva e Solidale" (DPR 8 Agosto 2025)
47
Obiettivi e Quadro Normativo per le Sanzioni Disciplinari
47
Struttura dei Percorsi e Moduli Operativi
47
Altri servizi offerti agli studenti
49
Prestudio/studio mattutino
49
Mensa
49
Il rapporto con le famiglie
49
Prot. n 1083 del 10-12-2025 - Tit. IV 1

---

## Pagina 3

I rapporti con il territorio
50
Monitoraggio, autovalutazione e rendicontazione
53
Prot. n 1083 del 10-12-2025 - Tit. IV 1

---

## Pagina 4


## La Scuola Salesiana A Brescia

L’Istituto Tecnico Tecnologico “Don Bosco” fa parte delle scuole dell'Istituto Salesiano Don
Bosco, situato nella zona sud-ovest di Brescia. I Salesiani sono presenti in questa zona dal 1925, anno
di fondazione dell'oratorio e della chiesa.
Nel 1962 ha luogo l’apertura dell’Istituto Tecnico Industriale (I.T.I., oggi I.T.T.), con
indirizzo elettronico: inizialmente legalmente riconosciuto, è divenuto paritario nell'anno scolastico
2001/02.
Nell’arco di un decennio, l’Istituto Tecnico ha rafforzato la propria immagine ed è divenuto
un punto di riferimento importante per le aziende del territorio. Parallelamente, ha avuto inizio
l'attività del Centro di Formazione Professionale (CFP) per meccanici ed elettro-impiantisti, dapprima
con corsi serali e poi diurni.
A seguito della forte richiesta territoriale e del desiderio di dare organicità e completezza
all’offerta formativa salesiana, nel 1998 è nata la Scuola Secondaria di I grado “Don Umberto Pasini”,
dedicata al primo preside. L’anno successivo, il 31 gennaio del 1999 è stato inaugurato il nuovo
Oratorio.
Infine nel 2004 è nato il Liceo Scientifico a indirizzo tradizionale con potenziamento di lingua
inglese e di laboratorio scientifico, pure riconosciuto come paritario, grazie al quale l’Opera salesiana
di Brescia ha diversificato ulteriormente la propria offerta formativa nei confronti della gioventù
bresciana.

## L’Istituto Tecnico Tecnologico “Don Bosco”

L’Istituto Tecnico Tecnologico “Don Bosco”, presente nel territorio di Brescia dal 2004, è
scuola paritaria, (Decreto Ministeriale n. 975 del 25/01/2002) di ispirazione cattolica e salesiana,
facente parte del Sistema nazionale di istruzione.
Come tale, essa svolge un servizio pubblico contribuendo alle finalità di educazione e
istruzione che la Costituzione assegna alla scuola, rilasciando, al pari delle scuole statali, titoli di
studio aventi valore legale.
La nostra scuola si qualifica sul territorio perché accompagniamo i ragazzi e siamo attenti alla
loro formazione integrale. In particolare abbiamo cura di alcuni aspetti fondamentali:
-
Accoglienza. Crea le condizioni (autostima) per far emergere il meglio dalle potenzialità di
ciascuno in un clima di famiglia.
-
Studio accompagnato. Le richieste didattiche sono adeguate alla situazione di partenza di
ciascuno e il comportamento è la condizione fondamentale per qualsiasi percorso educativo.
-
Formazione alla vita cristiana. La dimensione spirituale esplicita l’apertura a Dio, intesa
come elemento fondamentale per una visione integrale della persona.
-
Organizzazione. La scuola si avvale di un’organizzazione costantemente aggiornata e in
grado di affrontare le sfide della società moderna.
Prot. n 1083 del 10-12-2025 - Tit. IV 1

---

## Pagina 5


## L’Identità Della Scuola Salesiana

La Scuola Salesiana, come viene illustrato in modo approfondito nel Progetto Educativo
d’Istituto (vedi: www.donboscobrescia.it), rende attuale il metodo educativo di Don Bosco, il Sistema
Preventivo che pone al centro della propria azione la cura del singolo ragazzo, la vicinanza, la
presenza e l’accompagnamento formativo nelle diverse fasi del suo cammino di crescita.
Essa assume le finalità educative, i profili di competenza e gli obiettivi di apprendimento definiti a
livello nazionale dalle Linee guida del 2010 per gli Istituti Tecnici e li interpreta in armonia con gli
elementi fondamentali del proprio Progetto Educativo.
È una Scuola interessata alla crescita integrale della persona in tutte le sue dimensioni -
culturale, espressiva, affettiva, sociale, fisico-corporea, spirituale e religiosa –, che orienta, a questa
finalità generale, l’impegno di tutte le figure educative, chiamate a portare il proprio contributo attivo
alla promozione del successo formativo.
Gli interventi formativi vengono adattati alla fase di crescita che sta interessando il singolo
allievo, tenendo conto del percorso già compiuto e focalizzando gli interventi sulle sue esigenze.
È una Scuola presente sul territorio e attenta al futuro, ai nuovi bisogni emergenti dalle
tendenze in atto nella società attuale; essa, alla costruzione della persona, affianca l’impegno di una
valida preparazione culturale, un solido quadro di valori, l’acquisizione delle competenze necessarie
per affrontare con successo la vita nella società e la ricerca continua di soluzioni innovative capaci di
rivitalizzare continuamente la tradizione.
È una Scuola in cui si impara a vivere, al passo con i tempi e attenta al singolo, capace di
orientare verso scelte libere e responsabili; è una Scuola che vive l’apprendimento come il frutto
dell’esperienza maturata all’interno di una rete di occasioni formative e che considera l’accoglienza,
l’incontro e l’accompagnamento attuati nelle scelte curricolari, didattiche e organizzative, strumenti
privilegiati per raggiungere questa finalità.
Prot. n 1083 del 10-12-2025 - Tit. IV 1

---

## Pagina 6


## Persone Di Riferimento Per Il Ragazzo E La Sua Famiglia

Nella Scuola Salesiana alcune figure educative incontrano e accompagnano il ragazzo nel suo
percorso formativo e costituiscono un riferimento affidabile anche per la sua famiglia.
Il Direttore
È responsabile della gestione complessiva della scuola e dell’indirizzo educativo.
Il Coordinatore delle attività educative e didattiche
Cura l’organizzazione e l’animazione della scuola e l’attuazione del progetto educativo-
didattico.
Il Vice - Coordinatore delle attività educative e didattiche
Coadiuva e rappresenta il Coordinatore nella cura dell’organizzazione e dell’animazione della scuola
e dell’attuazione del progetto educativo-didattico.
Il Consigliere scolastico
Ha il compito di creare un clima sociale positivo, di seguire il percorso scolastico e formativo
degli allievi, di favorire il dialogo con le famiglie.
Il Catechista
Accompagna il ragazzo nello sviluppo armonico di tutte le dimensioni della persona
coordinando le esperienze di ambito spirituale e religioso previste dal progetto educativo.
Il Coordinatore di classe
È il riferimento per le situazioni scolastiche quotidiane e cura i rapporti tra studenti, docenti
della classe, famiglie e Coordinatore delle attività educative e didattiche.
Prot. n 1083 del 10-12-2025 - Tit. IV 1

---

## Pagina 7


## Gli Insegnanti

Gli insegnanti costituiscono una risorsa fondamentale per la realizzazione di un ambiente
scolastico positivo e favorevole al produttivo svolgimento delle attività educative e didattiche.
Caratteristica fondamentale degli educatori, che Don Bosco definisce “Maestri in cattedra e
fratelli in cortile”, è quella di essere persone disponibili a stare con i giovani, capaci di farsi carico
dei loro problemi.
I docenti dell’Istituto Tecnico Tecnologico “Don Bosco”, religiosi e laici, in forza del battesimo,
divengono soggetti di testimonianza cristiana. Sono perciò inseriti a pieno titolo nell’impegno
educativo pastorale, secondo l’identità e il progetto della scuola salesiana e la loro specifica
competenza.
La professionalità educativa dei docenti e dei formatori valorizza la relazione interpersonale
e si connota per una fondamentale dimensione etica, intesa come testimonianza personale, che sola
può essere origine e sostegno all’interiorizzazione dei valori da parte degli allievi e comunicare i
significati dell’attività didattica.
I docenti:
- fanno parte della Comunità educativa in forza delle loro specifiche competenze
professionali educative e didattiche, impegnandosi nella scelta personale del Progetto
educativo salesiano. Tale scelta è espressione di una decisione attenta e ponderata, che
esige equilibrio, serietà e tenore di vita coerenti con l’impegno educativo,
partecipazione attiva agli incontri di programmazione e di verifica e apertura agli
interessi culturali propri della scuola, disponibilità all’aggiornamento sistematico;
- esercitano la libertà di insegnamento soprattutto nell’elaborazione educativa e didattica
della cultura e nella programmazione, attivazione e valutazione di processi di
insegnamento e di apprendimento organici e sistematici;
- si aggiornano costantemente per rispondere con intelligenza e autorevolezza
all’evoluzione della cultura e della società.
I docenti e i formatori laici portano la loro esperienza di vita cristiana laicale e la esprimono
culturalmente in scelte di vita e nelle attività operative all’interno e all’esterno della Scuola.
Il loro inserimento riafferma l’originalità del modello comunitario di educazione progettato e
realizzato da Don Bosco e contribuisce a caratterizzare la scuola salesiana come espressione della
missione educativa della Chiesa in ordine alla sintesi tra fede e cultura.
Il corpo docenti dell’Istituto Tecnico Tecnologico “Don Bosco” è costituito da circa 17
insegnanti che, regolarmente assunti attraverso il CCNL AGIDAE/scuola, condividono pienamente
il Progetto Educativo salesiano e sono tutti in possesso delle competenze professionali educative e
didattiche richieste per l’insegnamento loro assegnato.
Tutti i docenti sono tenuti a mantenere un aggiornamento continuo della propria qualifica
professionale frequentando corsi con attestazione di competenze specifiche o certificazione di
conoscenze specifiche diversificate a seconda della materia di insegnamento. In particolare sono
chiamati a:
● impegnarsi a elaborare una cultura cristiana, capace di offrire un contributo originale
alla costruzione del sapere individuale;
● conoscere adeguatamente e assimilare il Sistema Preventivo di Don Bosco;
● rispettare il Codice Etico adottato dalla scuola;
Prot. n 1083 del 10-12-2025 - Tit. IV 1

---

## Pagina 8

● stare con i giovani e farsi carico dei loro problemi;
● dialogare con gli studenti per comprendere e rispondere ai loro bisogni;
● assicurare comportamenti conformi al progetto educativo dell’istruzione scolastica;
● curare la propria qualificazione professionale in modo permanente;
● progettare, attivare, verificare in forma collegiale l’attività formativa;
● rispondere sempre meglio alle necessità degli allievi con una continua ricerca
metodologica e didattica;
● integrare la didattica tradizionale con strategie, metodologie e strumenti digitali
innovativi;
● stabilire con i colleghi e i responsabili dell’istituto una relazione costruttiva, corretta e
aperta al confronto che consenta una proficua e serena collaborazione;
● lavorare in equipe per programmare e pianificare l’attività didattica;
● verificare l’efficacia del lavoro svolto;
● impegnarsi con responsabilità nell’attuazione delle decisioni prese.
All'inizio di ogni anno scolastico tutto il personale docente prende parte a una giornata di
formazione presso l’Ispettoria Salesiana, avente ad oggetto aspetti educativo-didattici. I temi della
formazione riguardano generalmente la didattica e il rapporto della stessa con le buone prassi
salesiane e il sistema preventivo.
I docenti dell’Istituto Tecnico Tecnologico “Don Bosco”, in particolare, approfondiscono
annualmente temi inerenti la formazione riguardante:
-
didattica per competenze;
-
didattica della lingua inglese;
-
educativo digitale;
-
bisogni educativi speciali, con particolare attenzione ai disturbi specifici di apprendimento.
I docenti neoassunti negli ultimi anni intraprendono un corso di formazione specifico, proposto
dalla Direzione, sul modello educativo salesiano in relazione ai seguenti temi:
-
introduzione al Carisma di don Bosco e alla sua applicazione nella Scuola.
-
introduzione al Modello Organizzativo e Gestionale Salesiano (organismi di partecipazione e
corresponsabilità nella Comunità Educativo-Pastorale: Consiglio della CEP, Équipe di
Pastorale)
-
la modalità salesiana di accompagnamento dei ragazzi e delle ragazze con BES, DSA, ADHD,
nell’ambito della normativa vigente.
La formazione del Consiglio della Comunità Educativo-Pastorale, è garantita principalmente
attraverso una serie di incontri che vengono organizzati nell'ambito dell'Ispettoria Salesiana
Lombardo-Emiliana. Tali incontri sono sostanzialmente dedicati a un aggiornamento/confronto
costante sui contenuti delle principali novità normative in ambito scolastico.
La formazione del personale docente con riferimento alla sicurezza è garantita da corsi ad hoc,
predisposti annualmente, in base alla normativa specifica, dalla Direzione dell'Istituto in
collaborazione con un Ente esterno.
Prot. n 1083 del 10-12-2025 - Tit. IV 1

---

## Pagina 9


## L’Organizzazione Della Scuola

La Comunità Educativo-Pastorale
La Comunità Educativo-Pastorale è la forma salesiana di organizzazione di ogni realtà
scolastica; essa coinvolge, in un clima di famiglia, giovani e adulti, genitori e insegnanti.
Si tratta di una comunità con al centro i giovani, protagonisti primari del cammino formativo. I
genitori rimangono i diretti responsabili della crescita dei figli. Gli insegnanti creano con i giovani
uno “spirito di famiglia”, una comunità di apprendimento, nella quale gli interessi e le esperienze dei
ragazzi sono posti a fondamento di tutto il progetto educativo. I collaboratori contribuiscono
all’azione educativa attraverso la cura dell’ambiente, lo stile relazionale e il buon funzionamento
logistico e organizzativo. La comunità salesiana è garante del servizio educativo, scolastico e
formativo. Essa trova nella figura del Direttore il punto di unità e di coordinamento. Il Consiglio
della Comunità Educativo-Pastorale è l’organo che anima e orienta tutta l’azione salesiana con la
riflessione, il dialogo, la programmazione e la revisione dell’azione educativo-pastorale.
Le strutture di partecipazione e di corresponsabilità
Le strutture di partecipazione e corresponsabilità mirano a creare le condizioni ideali per una
sempre maggiore comunione, condivisione e collaborazione tra le diverse componenti della Scuola.
Il fine è l’attuazione del Progetto Educativo e del PTOF e la crescita della collaborazione fra
insegnanti, alunni e genitori.
Sono attivate, ai sensi della legge, secondo la tradizione salesiana, le seguenti strutture di
partecipazione:
Il Consiglio d’Istituto
Oltre a una rappresentanza dei docenti, ne fanno parte i genitori risultati primi eletti in ogni
classe e i rappresentanti degli studenti. Il Consiglio d’Istituto è presieduto dal Direttore. Le funzioni
di segretario sono svolte dal Segretario scolastico. I docenti vengono eletti con incarico annuale. Il
Consiglio d’Istituto è convocato almeno 2 volte all’anno.
Il Consiglio d’Istituto, fatte salve le competenze del Collegio dei docenti e dei Consigli di
classe, esprime un parere per quanto concerne l’organizzazione della vita e delle attività della scuola
nelle materie previste dai Regolamenti Interni.
Il Consiglio dell’Opera
Il Consiglio dell’Opera è un organismo presieduto dal Direttore con la partecipazione del
Coordinatore e dei Vicecoordinatori delle attività didattiche ed educative della Scuola secondaria di
primo e secondo grado. Il compito di questo organismo di responsabilità è quello di monitorare
l’attuazione del PTOF, in stretta sintonia con il Centro di Formazione Professionale, di individuare
progetti e prospettive comuni da sottoporre al Direttore al suo Consiglio per le opportune decisioni.
Prot. n 1083 del 10-12-2025 - Tit. IV 1

---

## Pagina 10

Il Collegio dei docenti
È composto dal Direttore e da tutti i docenti ed è presieduto e convocato dal Coordinatore
delle attività educative e didattiche. Il Collegio dei docenti collabora attivamente con il Direttore e il
Consiglio della CEP all’elaborazione, attuazione e valutazione del Piano dell’Offerta Formativa in
piena sintonia con il Progetto Educativo d’Istituto e i Regolamenti Interni. Altri dettagli sono
consultabili sul sito scolastico nella sezione “Regolamento degli organi collegiali”.
Il Collegio dei docenti dell’Opera
È composto da tutti i docenti dei tre settori dell’Istituto, (Scuola secondaria di primo grado,
secondaria di secondo grado e IeFP), divisi per aree tematiche. Si riunisce con l’obiettivo di
confrontarsi e scambiare prassi, modalità e procedure in merito alle dimensioni fondamentali della
professione insegnante.
Il Consiglio di classe
Il Consiglio di classe è composto dal Coordinatore delle attività educative e didattiche, che lo
convoca, e dai docenti della singola classe. Collabora alla realizzazione dei profili educativi e didattici
sia della classe sia dei singoli studenti, mediante la programmazione e l’attuazione di Unità di
Apprendimento, facendosi portavoce e interprete delle nuove esigenze formative mediante una
continua attività di pianificazione, monitoraggio e valutazione. In alcune fasi dell’anno partecipano
alle riunioni anche i rappresentanti di classe degli studenti e dei genitori.
L’Assemblea dei genitori
Viene convocata all’inizio di ogni anno scolastico, elegge i rappresentanti dei genitori e può
formulare proposte in ordine all’attività educativa e didattica.
Commissioni, gruppi di lavoro, incarichi particolari
La scuola favorisce il lavoro di gruppo tra insegnanti e mette a disposizione gli spazi adeguati per
gli incontri dei docenti. Il Collegio dei docenti si articola in commissioni riguardanti specifiche
tematiche:
● Dipartimenti per aree disciplinari: sono articolazioni del Collegio dei docenti funzionali
all’elaborazione della programmazione didattica annuale e alla progettazione curricolare. I
docenti, suddivisi per aree disciplinari, operano nell’ambito dei contenuti delle discipline e
individuano relazioni fra le stesse per predisporre percorsi interdisciplinari e favorire lo
sviluppo delle competenze (hard e soft skills). Stabiliscono obiettivi scanditi per anni di corso,
e organizzano contenuti e strumenti per attuare un collegamento fra primo biennio, secondo
biennio e ultimo anno. Infine concordano criteri e attività di verifica.
● Commissione di autovalutazione: è composta dai docenti che annualmente predispongono o
aggiornano il Rapporto di autovalutazione (RAV), secondo quanto stabilito dal DPR 83/2010,
e curano la stesura del Piano di miglioramento coordinandone l’attuazione.
● Commissione PTOF: coordina il lavoro dell’intero Collegio dei docenti relativamente alla
predisposizione del Piano Triennale dell’Offerta Formativa.
Prot. n 1083 del 10-12-2025 - Tit. IV 1

---

## Pagina 11

● Commissione uscite didattiche: è composta da alcuni docenti che hanno il compito di
organizzare le uscite didattiche e i viaggi d’istruzione proposti dal Collegio dei docenti, in
modo tale che siano coerenti con la programmazione curricolare delle classi e
contemporaneamente costituiscano esperienze di apprendimento, crescita culturale e
formativa, miglioramento degli aspetti relazionali.
● GLI: è il Gruppo Lavoro per l’Inclusione, composto da un membro per ogni settore scolastico.
Si occupa di disabilità e di disturbi specifici di apprendimento, ma anche di tutti quegli alunni
che, pur non in possesso di certificazioni, necessitano comunque di attenzioni educative
peculiari.
● Ambiti trasversali nell’opera: i docenti di tutto l’Istituto sono suddivisi, per facilitare la
condivisione dell’azione educativa e didattica posta in essere nei diversi settori dell’Opera e
la realizzazione del curricolo verticale, in sei tavoli di lavoro corrispondenti ad altrettante aree:
1. tecnologica
2. matematico-scientifica
3. storico-sociale
4. tecnico-professionale
5. dei linguaggi
6. lingua inglese
● Gruppo scientifico: composto da docenti di diversi settori della medesima area didattica, ha il
compito di promuovere attività di potenziamento che coinvolgano gli alunni in progetti locali
o con altre scuole.
● Gruppo comunicazioni sociali: composto da membri di vari settori; ha l’obiettivo di
promuovere sul territorio l’Istituto e le attività svolte, tenendo i contatti con la stampa locale
e i canali di comunicazione istituzionale.
Infine alcuni docenti sono individuati come:
● Referente PCTO: coordina le attività dei Percorsi per le Competenze Trasversali e
l’Orientamento (PCTO), la loro programmazione, organizzazione e il tutoraggio.
● Referente cyber-bullismo: la legge n. 71/2017 sul cyber-bullismo prevede la figura di un
coordinatore delle iniziative di prevenzione e contrasto del cyber-bullismo messe in atto dalla
scuola che, a tal fine, può avvalersi della collaborazione delle Forze di polizia e delle
associazioni e dei centri di aggregazione giovanile del territorio.
● Docente tutor: aiuta gli studenti a mettere a fuoco i criteri per l’elaborazione dell’E-portfolio
supervisionando la progressiva “costruzione” dello stesso.
Prot. n 1083 del 10-12-2025 - Tit. IV 1

---

## Pagina 12

● Docente orientatore: aiuta gli studenti a trarre dall’E-Portfolio informazioni preziose per le
scelte in ambito di studio e di lavoro, mettendo a disposizione dati sui percorsi di formazione
e sul mercato occupazionale, aiutando gli alunni ad entrare in relazione con questi ultimi.
● Referente progetti internazionali: organizza iniziative afferenti alla lingua straniera come
scambi culturali, stage linguistici o tirocini all’estero anche nell’ambito del progetto

## Erasmus+.

Regolamenti e documenti di organizzazione della vita della scuola
I seguenti regolamenti e documenti definiscono la struttura dell’Istituto, disciplinano la vita
all’interno dell’edificio scolastico e i rapporti tra gli studenti e gli educatori
-
PEI – Progetto Educativo di Istituto: esplicita l’identità della nostra Scuola Cattolica e
Salesiana, in diretta relazione con il Progetto Educativo Nazionale della Scuola dei Salesiani
Don Bosco. E’ un punto di riferimento e di convergenza per tutti gli utenti che fruiscono del
servizio educativo offerto dalla Scuola, che coniuga la tradizione Salesiana con i moderni
approcci educativi e scolastici.
-
PTOF: è il documento fondamentale costitutivo dell’identità culturale e progettuale della
scuola; esplicita la progettazione curricolare, extracurricolare, educativa e organizzativa che
la scuola ha adottato nell’ambito della propria autonomia.
-
Carta dei Servizi: reca i principi di erogazione e gli indicatori di qualità dei servizi erogati.
-
Regolamento di Istituto: è consultabile da allievi e genitori all’interno del libretto scolastico
e sul sito della scuola. Esplicita: i criteri di ammissione e dimissione dal Centro salesiano; i
criteri generali che ispirano il sistema delle sanzioni disciplinari ed economiche; le norme che
presiedono all’uso del libretto personale e alla corretta e responsabile convivenza all’interno
dell’ambiente scolastico.
-
Regolamento di disciplina: è presente in un estratto nel libretto personale degli allievi e
integralmente sul sito scolastico. Individua le mancanze disciplinari, i relativi provvedimenti,
gli organi incaricati della formale adozione degli stessi e le relative procedure.
-
Regolamento di Istituto per i Docenti: applicativo del CCNL, redatto dal Coordinatore delle
attività educative e didattiche in collaborazione con il Responsabile del Servizio di
Prevenzione e Protezione. Viene consegnato a ogni docente in fase di assunzione e/o in caso
di variazioni.
-
Regolamento Organi Collegiali: definisce le funzioni di tutti gli organi di gestione,
rappresentativi delle diverse componenti dell’Istituto, che contribuiscono attivamente
all’organizzazione scolastica. È redatto dal Direttore ed è consultabile in segreteria.
-
Regolamento Viaggi di Istruzione e Visite guidate: è visionabile sul sito della scuola.
Contiene le linee guida e le regole che ogni studente deve rispettare nelle occasioni di uscita
dall’Istituto per visite d’istruzione.
Prot. n 1083 del 10-12-2025 - Tit. IV 1

---

## Pagina 13

-
Regolamento Generale Percorsi per le Competenze Trasversali e l’Orientamento:
contiene le linee guida e le regole per l’attuazione dei Percorsi per le Competenze Trasversali
e l’Orientamento (PCTO).
-
Regolamento di prevenzione e contrasto del bullismo e del cyber-bullismo.
-
Documento di valutazione dei rischi e adempimenti sulla tutela della salute e della
sicurezza: rappresenta l’analisi dei rischi presenti all’interno dell’Istituto e fornisce le misure
adottate per la salute e la sicurezza di ogni utente che operi all’interno dell’Istituto. Tale
documento è consultabile in Amministrazione presso il Responsabile del Servizio di
Prevenzione e Protezione.
-
Piano scolastico per la Didattica Digitale Integrata (DDI): contiene il progetto di
attuazione della Didattica Digitale, integrata con la Didattica tradizionale. È richiesto dal
Ministero quale piano di emergenza in caso di nuovo lock-down o in caso di modalità
complementare alla didattica in presenza.
Prot. n 1083 del 10-12-2025 - Tit. IV 1

---

## Pagina 14


## Il Contesto Di Riferimento Della Scuola

L‘Istituto Salesiano Don Bosco sorge nella zona sud della città di Brescia, nel quartiere Don
Bosco, che conta circa 7.500 abitanti; si tratta di un’area prevalentemente residenziale con due grandi
parchi, il parco Gallo e il parco Pescheto, nella quale il Comune sta molto investendo per progetti di
riqualificazione (ex Magazzini Generali e nuovo Centro Flaminia)
Il 70% degli alunni dell’Istituto Tecnico Tecnologico proviene dall’hinterland bresciano; il
18% da paesi mediamente distanti, mentre il 12% dalle zone dei laghi (Garda e Iseo).
La scuola è ubicata in una posizione altamente strategica: l’Istituto risulta prossimo alle due
tangenziali più importanti e ai caselli autostradali Brescia-centro e Brescia-ovest; inoltre i ragazzi che
arrivano con i mezzi pubblici hanno a disposizione a meno di un chilometro la stazione ferroviaria,
la fermata della Metropolitana e le principali fermate degli autobus urbani ed extraurbani. Il Comune
di Brescia ha posto davanti all’Istituto una postazione del servizio comunale “Bicimia”, rendendo
così possibile il raggiungimento del centro storico in pochi minuti.
Brescia è una provincia che è riuscita a incentrare la sua economia su più settori: industria,
commercio, artigianato, servizi, agricoltura e turismo, senza specializzarsi in uno specifico. Il
complesso produttivo bresciano è costituito da piccole e medie imprese, con la presenza di grandi
industrie prevalentemente del settore metalmeccanico. Negli ultimi anni anche il settore dei servizi,
incentrato soprattutto sulle banche e sulle compagnie assicurative, ha trovato un respiro sempre più
ampio.
La compagine genitoriale rispecchia l’eterogeneità del territorio e i genitori dei nostri alunni
svolgono le più svariate professioni.
Un'esigenza rilevata in questo contesto è quella di una offerta formativa che armonizzi
l’impegno scolastico dei ragazzi con quello lavorativo dei genitori.
Brescia ospita un congruo numero di risorse culturali. L’Ufficio cultura della Provincia cura i
rapporti tra i numerosi enti, le fondazioni, le società e le associazioni che operano in campo culturale
al fine di promuovere e valorizzare il patrimonio sito in tutto il territorio, coordina e gestisce, ad
esempio, l’apertura al pubblico di Palazzo Martinengo e la sua Pinacoteca, il Museo Santa Giulia, il
Museo Diocesano, il Museo del Risorgimento, il Capitolium e il Museo di Scienze Naturali. Nel
contesto di tale fermento culturale, molte risorse vengono investite per la scuola, proponendo
numerose attività didattiche specifiche.
L’offerta culturale comprende anche i teatri, che durante l’anno organizzano rappresentazioni
per gli studenti.
La Biblioteca Queriniana è la più prestigiosa della città. Essa è collegata tramite una rete sia
al sistema bibliotecario urbano che interurbano.
Prot. n 1083 del 10-12-2025 - Tit. IV 1

---

## Pagina 15

Brescia offre varie tipologie di facoltà universitarie, sia umanistiche che scientifiche con validi
curricula di studi; i due poli principali sono l’Università degli Studi e l’Università Cattolica del Sacro
Cuore che collaborano con la nostra scuola per le attività di orientamento e PCTO.
All’interno dell’Istituto inoltre, sono sempre maggiori le iniziative legate alla collaborazione
tra la scuola secondaria di primo grado e quella di secondo grado; in particolare negli ultimi anni si
sono creati progetti atti alla promozione della cultura scientifica, con l’idea di condividerli con altre
scuole del territorio, in modo da trarre da tale confronto rafforzamento e crescita.
Prot. n 1083 del 10-12-2025 - Tit. IV 1

---

## Pagina 16


## Le Finalità E Le Priorità Formative

Priorità della nostra azione formativa è l’abilitazione ad una piena cittadinanza che viene modulata a
partire dalle competenze chiave individuate a livello europeo.
Si tratta di quelle competenze “di cui tutti hanno bisogno per la realizzazione e lo sviluppo
personali, la cittadinanza attiva, l’inclusione sociale e l’occupazione. Sono necessarie per adattarsi in
modo flessibile ad un mondo in rapido mutamento e caratterizzato da forte interconnessione e vanno
sviluppate e aggiornate in tutto l’arco della vita” (Parlamento Europeo e Consiglio, 18 dicembre
2006).
Per la realizzazione di questo profilo di competenze la nostra scuola offre percorsi formativi
integrati che trovano attuazione da un lato nella progettazione di un percorso inerente al profilo di
uscita dello studente dell’Istituto Tecnico Tecnologico, dall’altro si riferiscono più immediatamente
alle attività formative che connotano la nostra esperienza carismatica salesiana. Ci siamo accorti che
tutte le attività che proponiamo ai giovani nel percorso della nostra scuola, sia volte alla formazione
della persona e sia volte alla formazione professionale, se declinate in ordine all’acquisizione di
competenze, possono concorrere all’acquisizione di un unico profilo di uscita, che, secondo la
proposta formativa salesiana, si sintetizza nella massima: “Buoni cristiani e onesti cittadini”.
Attraverso questo percorso formativo vogliamo ribadire la profonda continuità che si dà tra
l’offerta specifica salesiana e l’itinerario ordinario didattico. La proposta salesiana non è qualcosa di
esterno o parallelo rispetto alla crescita dei nostri studenti, ma è un elemento che si pone in modo
intrinseco e complementare con la loro maturazione umana nella quotidianità scolastica.
Per concretizzare questa intenzione formativa la nostra scuola si impegna a sviluppare le cosiddette
competenze soft (soft skills), che costituiscono risorse importanti nell’attuale scenario socio-
economico-culturale, in particolare per quanto riguarda:
- le capacità da mettere in atto quando ci si trova di fronte a problemi le cui soluzioni non sono
immediatamente evidenti:
o persistere, pensare in maniera flessibile;
o fare domande e porre problemi;
o applicare la conoscenza pregressa a nuove situazioni;
o assumersi rischi responsabili;
o rimanere aperti all’apprendimento continuo;
- la capacità di lavorare in gruppo:
o intesa come interdipendenza positiva;
o interazione promozionale;
o gestione dei conflitti;
o leadership distribuita, responsabilità individuale;
- la capacità di apprendere attraverso l’utilizzo consapevole delle tecnologie digitali:
o “saper usare con dimestichezza e spirito critico le tecnologie della società
dell’informazione per il lavoro, il tempo libero e l’informazione”.
Prot. n 1083 del 10-12-2025 - Tit. IV 1

---

## Pagina 17

In relazione agli specifici bisogni educativi rilevati mediante l’analisi del contesto, sono state
individuate cinque priorità:
● la prima è quella dell’apprendimento della lingua inglese che costituisce una competenza
ormai imprescindibile per la formazione culturale e professionale degli studenti;
● la seconda concerne lo sviluppo di competenze che aiutino i ragazzi a passare con agilità dal
contesto scolastico a quello lavorativo; (il territorio bresciano è infatti molto esigente e i dati
della Fondazione Agnelli confermano che i nostri studenti hanno una media occupazionale
post-diploma elevatissima;)
● la terza riguarda l’orientamento circa le scelte future, che i giovani percepiscono come difficili
e confuse;
● la quarta risponde alla maturazione dell’auto-efficienza; riguarda una competenza scolastica
e sociale, per la quale lo studente, a prescindere dal grado di autostima o dal senso di
protezione (dimensione psicologica), viene portato a saper riconoscere il proprio livello di
competenze e di abilità, sia effettivo che potenziale, e viene guidato a sapersene servire in
autonomia (dimensione scolastica);
● la quinta consiste nella maturazione di un atteggiamento di coerenza di approccio alla realtà
rispettoso del percorso di crescita proposto nel corso del quinquennio, di fronte alle condizioni
mutevoli della nostra cultura. La sociologia, infatti, ha sottolineato negli ultimi anni
un’evoluzione specifica della cultura giovanile sia in ambito religioso che conseguentemente
etico1. Di fronte a questa condizione mutevole la nostra risposta non è quella di chiuderci al
cambiamento portando avanti esclusivamente le nostre prassi educative in linea con la
tradizione salesiana, quanto piuttosto quella di puntualizzare gli interventi formativi alla luce
delle variazioni culturali giovanili che descrivono le reali urgenze ed emergenze dei destinatari
della nostra azione educativa.
Queste finalità si collocano in modo armonico nell’ambito del Progetto educativo della Scuola
Salesiana, orientata a far crescere studenti che siano capaci:
●
di accogliere i valori dell’onesto cittadino;
●
di essere aperti e in comunicazione con gli stimoli e le opportunità che la cultura europea e la
globalizzazione portano con sé;
●
di riconoscere ed evitare gli elementi di rischio e negatività dei tempi correnti, sia in termini
di scelte morali personali sia in termini di etica sociale;
●
di raggiungere e difendere la propria identità, quale base per il dialogo e l’impegno nel
mondo;
●
di scoprire nel progetto di carità cristiana, nella tradizione filosofico-scientifica cattolica,
nell’umanesimo salesiano, nello stile semplice, gioviale e impegnato di don Bosco, le basi
più profonde, affascinanti e solide di tale identità.
1 Valerio Corradi, Giovani e religiosità. Verso un cambio di paradigma, in Note di Pastorale Giovanile, pp. 5-
48, Marzo 2015.
Prot. n 1083 del 10-12-2025 - Tit. IV 1

---

## Pagina 18

Realizziamo queste finalità, relative al contributo specifico salesiano nella crescita dei ragazzi,
attraverso la cura di quattro dimensioni:
-
Dimensione dell’educazione della fede: riteniamo che la fede sia una dimensione costitutiva
di ogni essere umano e facciamo nostro il compito di educarla fino alla sua maturità.
-
Dimensione educativo – culturale: la dimensione educativo-culturale detiene il primato
nell’ottica dell’impresa scolastica in quanto tale. Obiettivo distintivo dei Salesiani è aver curato
da sempre Istituti che dessero un’ottima istruzione e preparassero gli studenti ad affrontare con
successo e competenza il futuro.
-
Dimensione dell’animazione in gruppo (compagnie): “Compagnia” è il nome che san
Giovanni Bosco usava per indicare i gruppi associativi di interesse; essa rappresenta lo stadio
successivo al gruppo classe ed offre la possibilità di esercitare ad un livello più ampio,
diversificato e autonomo le competenze sociali, consentendo inoltre di fissare legami positivi
utilissimi tanto alla custodia dei valori in tempo di crescita quanto al prolungamento di ottime
amicizie in età adulta.
-
Dimensione vocazionale: intesa come progettare il proprio futuro a partire dalla conoscenza di
sé, dei propri doni come espressione concreta del compito specifico a cui ciascuno dei nostri
ragazzi/e è chiamato da Dio.
Prot. n 1083 del 10-12-2025 - Tit. IV 1

---

## Pagina 19


## Il Piano Di Miglioramento

Il procedimento di autovalutazione ha portato negli scorsi anni a individuare alcune specifiche
direzioni di miglioramento su cui investire prioritariamente e a definire per ciascuna di esse precisi
traguardi da raggiungere.

## Priorità


## Traguardo

Rafforzare entro la fine del primo biennio
le seguenti competenze di base:
⮚ comunicare,
acquisire
ed
interpretare
l'informazione
per
quanto riguarda l'area umanistica;
⮚ risolvere problemi e progettare per
quanto riguarda l'area tecnico-
scientifica;
Accertamento delle competenze di
livello intermedio pari al 65% degli
alunni in uscita dal primo biennio;
Consolidare l'indice di occupazione degli
studenti.
Aumentare
il
numero
di
immatricolati che superano il primo anno
accademico e mantenere una media di
immatricolati uguale o superiore alla
media regionale (37%).
Tendere al raggiungimento di un tasso
di occupazione dei diplomati dell' 80%.
Mantenere una media di immatricolati
che supera il 1° anno uguale o superiore
alle media regionale (37%); ridurre al
15% gli immatricolati che abbandonano
il 1° anno accademico.
Per il raggiungimento dei traguardi di miglioramento è stata avviata la realizzazione di opportune
azioni nelle seguenti aree dei processi organizzativi e didattici:

## Area Di


## Processo


## Obiettivo Di Processo


## E' Connesso Alle


## Priorità

Continuità e
orientamento
Rafforzare il rapporto con le
agenzie interinali (es. Adecco) e
il collegamento diretto con le
aziende al fine di incentivare i
rapporti lavorativi con i neo
diplomati. Favorire il
collegamento tra gli studenti e lo
sportello dei servizi al lavoro

## (Sal).

Potenziare la fase orientativa in
uscita mediante dei test
attitudinali al fine di riconoscere
le proprie competenze.
Aprire un canale comunicativo
con le università della Provincia
per agevolare l'orientamento dei
diplomandi.
Consolidare l'indice di
occupazione degli studenti.
Aumentare il numero di
immatricolati che superano il
primo anno accademico e
mantenere una media di
immatricolati uguale o
superiore alla media regionale
(37%).
Prot. n 1083 del 10-12-2025 - Tit. IV 1

---

## Pagina 20

Curricolo,
progettazione e
valutazione
Elaborare un compito di realtà
per ogni disciplina o in modo
trasversale nel corso della 2°
annualità.
Usufruire degli sportelli
pomeridiani per attivare e
potenziare le competenze
attraverso attività di gruppo,
individuali e peer to peer.
Utilizzare il 10% delle ore
curriculari per compiti di realtà.
Rafforzare entro la fine del
primo biennio le seguenti
competenze di base:
- comunicare, acquisire ed
interpretare l'informazione per
quanto
riguarda
l'area
umanistica;
- risolvere problemi e
progettare per quanto riguarda
l'area tecnico-scientifica;
Prot. n 1083 del 10-12-2025 - Tit. IV 1

---

## Pagina 21


## Il Curricolo

Secondo l’allegato A al DPR n. 88/2010 di riordino degli Istituti Tecnici, di cui riportiamo,
con qualche adattamento, alcuni significativi passaggi, i percorsi degli Istituti Tecnici sono connotati
da una solida base culturale a carattere scientifico e tecnologico in linea con le indicazioni dell’Unione
Europea, che viene costruita attraverso lo studio, l’approfondimento, l’applicazione di linguaggi e
metodologie di carattere generale e specifico, correlati a settori fondamentali per lo sviluppo
economico e produttivo del Paese. Tale base ha l’obiettivo di far acquisire agli studenti sia conoscenze
teoriche e applicative spendibili in vari contesti di vita, di studio e di lavoro, sia abilità cognitive
idonee per risolvere problemi, per sapersi gestire autonomamente in ambiti caratterizzati da
innovazioni continue, per assumere progressivamente anche responsabilità per la valutazione e il
miglioramento dei risultati ottenuti. I percorsi dei nuovi Istituti Tecnici danno, inoltre, ampio spazio
alle metodologie finalizzate a sviluppare le competenze degli allievi attraverso la didattica di
laboratorio e le esperienze in contesti applicativi, l’analisi e la soluzione di problemi ispirati a
situazioni reali, il lavoro per progetti. Prevedono, altresì, un collegamento organico con il mondo del
lavoro e delle professioni, attraverso stage, tirocini, Percorsi per le Competenze Trasversali e
l’Orientamento.
I risultati di apprendimento attesi a conclusione del percorso quinquennale consentono agli
studenti di inserirsi direttamente nel mondo del lavoro, di accedere all’università, al sistema
dell’istruzione e formazione tecnica superiore, nonché ai percorsi di studio e di lavoro previsti per
l’accesso agli albi delle professioni tecniche secondo le norme vigenti in materia.
Il curricolo, costituito dall’insieme dei percorsi formativi che la scuola progetta e mette in atto, è
finalizzato alla realizzazione del Profilo dello studente in uscita dall’Istituto Tecnico Tecnologico,
che riportiamo dal citato Allegato A al DPR n.88/2010.
Profilo culturale e risultati di apprendimento dei percorsi del settore tecnologico
Il profilo del settore tecnologico si caratterizza per la cultura tecnico-scientifica e tecnologica in
ambiti ove interviene permanentemente l’innovazione dei processi, dei prodotti e dei servizi, delle
metodologie di progettazione e di organizzazione. Gli studenti, a conclusione del percorso di studio,
sono in grado:
● di individuare le interdipendenze tra scienza, economia e tecnologia e le conseguenti
modificazioni intervenute, nel corso della storia, nei settori di riferimento e nei diversi
contesti, locali e globali;
● di orientarsi nelle dinamiche dello sviluppo scientifico e tecnologico, anche con l’utilizzo di
appropriate tecniche di indagine;
● di utilizzare le tecnologie specifiche dei vari indirizzi;
● di orientarsi nella normativa che disciplina i processi produttivi del settore di riferimento, con
particolare attenzione sia alla sicurezza sui luoghi di lavoro, sia alla tutela dell’ambiente e del
territorio;
Prot. n 1083 del 10-12-2025 - Tit. IV 1

---

## Pagina 22

● di intervenire nelle diverse fasi e livelli del processo produttivo, dall’ideazione alla
realizzazione del prodotto, per la parte di propria competenza, utilizzando gli strumenti di
progettazione, documentazione e controllo;
● di riconoscere e applicare i principi dell’organizzazione, della gestione e del controllo dei
diversi processi produttivi;
● di analizzare criticamente il contributo apportato dalla scienza e dalla tecnologia allo sviluppo
dei saperi e al cambiamento delle condizioni di vita;
● di riconoscere le implicazioni etiche, sociali, scientifiche, produttive, economiche e
ambientali dell’innovazione tecnologica e delle sue applicazioni industriali;
● di riconoscere gli aspetti di efficacia, efficienza e qualità nella propria attività lavorativa.
I percorsi di educazione e apprendimento
I percorsi nelle discipline di studio
Per la realizzazione del profilo la scuola progetta e mette in atto percorsi formativi nelle
seguenti discipline, per le quali si indicano le unità di insegnamento che vengono loro dedicate
settimanalmente:
Primo Biennio
Secondo Biennio
Quinto anno

## Discipline

I
II
III
IV
V
Lingua e Letteratura italiana
4
4
4
4
4
Storia
2*
2*
2
2
2
Geografia
/
1
/
/
/
Lingua Inglese
2
2
2
3
2
Conversazione con madrelingua (inglese)
1
1
1
1
1
Matematica
5
4
3
3
4
Diritto ed economia
2*
2*
/
/
/
Scienze integrate (Scienze della Terra e Biologia)
2
2
/
/
/
Scienze integrate (fisica)
3*
3*
/
/
/
Scienze integrate (chimica)
3
3
/
/
/
Ambito tecnologico (Tecnologie e tecniche di rapp.
grafica e tecnologie informatiche)
5*
/
/
/
/
Tecnologie e tecniche di rappresentazione grafica
/
3*
/
/
/
Scienze e tecnologie applicate
/
3
/
/
/
Complementi di matematica
/
/
1
1
/
Tecnologie e progettazione di sistemi elettrici ed
elettronici
/
/
5
5
5
Elettrotecnica ed elettronica
/
/
6
6
6
Sistemi automatici
/
/
4
4
5
Scienze motorie e sportive
2
2
2
2
2
Ed. Civica
/
/
1
/
/
Religione
1
1
1
1
1
Totale unità settimanali
32
33
32
32
32
* discipline che prevedono la compattazione del calendario scolastico in uno dei due periodi didattici
Al fine di conseguire gli obiettivi formativi, culturali e professionali che la comunità scolastica
intende raggiungere, sono stati apportati alcuni adattamenti al quadro orario previsto dal DPR
Prot. n 1083 del 10-12-2025 - Tit. IV 1

---

## Pagina 23

n.88/2010, utilizzando gli spazi di flessibilità consentiti dal Regolamento sull’autonomia delle
istituzioni scolastiche e dello stesso DPR 88/2010.
In particolare:
● nel primo anno è stata introdotta un’ora aggiuntiva di matematica e corrispondentemente è
stato diminuito il monte ore di tecnologie informatiche;
● nel terzo anno è stata introdotta un’ora curricolare di Educazione Civica che viene dedicata al
progetto di educazione affettivo-sessuale e alla formazione in materia di sicurezza specifica e
corrispondentemente è stato diminuito il monte ore di elettronica ed elettrotecnica;
● nel quinto anno è stata introdotta un’ora di matematica e corrispondentemente è stato
diminuito il monte ore di tecnologie e progettazione di sistemi elettrici ed elettronici.
● per favorire l’apprendimento dell’inglese e permettere agli studenti di rafforzare le loro
competenze in materia:
o nel primo, secondo, terzo e quinto anno viene introdotta un’ora curricolare di inglese
svolta con una docente madrelingua;
o nel quarto anno viene introdotta un’ora aggiuntiva di inglese svolta con una docente
madrelingua e corrispondentemente è stato diminuito il monte ore di sistemi
automatici;
o nel quinto anno l’insegnamento di una parte di una disciplina non linguistica viene
realizzato in inglese con metodologia CLIL.
● nel primo biennio è prevista la compattazione simmetrica o totale di alcune discipline. Questa
modalità prevede che alcune discipline del percorso di studi siano svolte solo nel primo
quadrimestre, per un numero doppio delle ore curricolari previste; al termine del primo
quadrimestre viene effettuata una valutazione finale che viene riportata nello scrutinio di fine
anno. Altre discipline, per un equivalente numero di ore settimanali, vengono proposte solo
nel secondo quadrimestre.
Altri momenti e percorsi formativi
Oltre ai percorsi nelle discipline di studio, il curricolo della scuola prevede diversi altri
percorsi e momenti formativi trasversali alle discipline.
Accoglienza
L’accoglienza dei ragazzi di classe prima consiste in un incontro serale rivolto agli alunni e
ai genitori per far loro conoscere le principali persone di riferimento, l’organizzazione della scuola,
le attività e il regolamento scolastico. Nella scuola salesiana l’accoglienza non si limita ai nuovi
iscritti, ma è un atteggiamento diffuso che consiste nel trasmettere agli allievi uno spirito di famiglia
che li faccia sentire a “casa” e che si concretizza nel saluto del Direttore la mattina sul portone
d’ingresso, nell’accoglienza da parte del Consigliere durante lo studio mattutino, nella presenza di
insegnanti ed educatori in mensa, in cortile e in sala giochi durante la ricreazione.
Prot. n 1083 del 10-12-2025 - Tit. IV 1

---

## Pagina 24

Orientamento
L'orientamento è un processo continuo ed articolato, che abbraccia tutte le fasi dell'esistenza,
finalizzato a mettere l’alunno nella condizione di operare scelte consapevoli al fine di esercitare un
controllo sulla propria vita e di realizzarsi positivamente ed efficacemente a livello personale, sociale
e professionale.
L'orientamento scolastico per competenze è il processo educativo che si attiva, spingendo gli
studenti a trovare anche dentro di sé i punti di riferimento per scegliere il percorso successivo,
autovalutandosi e riconoscendo i propri interessi, vocazioni, talenti. Coinvolgendoli in esperienze e
compiti autentici - ad esempio laboratori centrati sulla soluzione di problemi, ricerche, attività esterne,
simulazioni - i docenti aiutano gli alunni a sviluppare le competenze chiave europee: la competenza
personale, sociale e la capacità di imparare a imparare, la competenza in materia di cittadinanza, la
competenza digitale, la competenza imprenditoriale, la competenza multilinguistica.
Per orientare, non ci si limita quindi alla trasmissione episodica di informazioni - pure
necessarie - riguardanti il contesto sociale, economico, culturale e i sistemi formativi nei momenti
cruciali dei passaggi, ma si porta avanti l’azione formativa, intrecciata con quella orientativa, con
andamento continuo, anche attraverso le discipline, nella prospettiva dell’orientamento permanente.
L’orientamento è perciò un processo volto a facilitare la conoscenza di sé, del contesto
formativo, occupazionale, sociale culturale ed economico di riferimento, delle strategie messe in atto
per relazionarsi ed interagire in tali realtà, al fine di favorire la maturazione e lo sviluppo delle
competenze necessarie per poter definire o ridefinire autonomamente obiettivi personali e
professionali aderenti al contesto, elaborare o rielaborare un progetto di vita e sostenere le scelte
relative.
Le competenze orientative sono quelle che danno la possibilità di sapersi orientare, di saper
governare la propria esperienza formativa e orientativa; in particolare mettono in grado di:
● analizzare le risorse personali a disposizione per realizzare il proprio progetto, utilizzando
competenze maturate in altre situazioni, riconoscendo da un lato i propri punti di forza da
valorizzare e da un altro i propri punti critici, in modo da acquisire nuove competenze, se
necessarie, e da individuare modalità di aggiramento degli ostacoli;
● esaminare le opportunità concrete a disposizione e l’insieme di regole che organizzano il
mondo contemporaneo e in particolare i percorsi formativi e il mercato del lavoro nella società
della conoscenza e della globalizzazione;
● prevedere lo sviluppo della propria esperienza presente, individuando obiettivi da raggiungere
e sulla base di motivazioni reali;
● assumere decisioni, avendo il coraggio di dire dei no e accettando la sfida di dire dei sì;
● progettare concretamente e autonomamente il proprio sviluppo e individuare le strategie
necessarie alla realizzazione dei propri progetti, scegliendo quelle effettivamente praticabili;
● diagnosticare gli obiettivi, valutando la fattibilità del progetto, controllando le informazioni
possedute ed eventualmente integrandole, analizzando vincoli e condizioni;
● monitorare e valutare la realizzazione progressiva del progetto per discernere le necessarie
modifiche e per apportare i necessari aggiustamenti.
Prot. n 1083 del 10-12-2025 - Tit. IV 1

---

## Pagina 25

Lo sviluppo delle competenze consente allo studente di effettuare previsioni dello sviluppo
della propria esperienza, l'assunzione di decisioni rispetto ai traguardi individuati, la progettazione
del proprio sviluppo personale, monitorando e valutando le scelte operate.
Le abilità orientative possono essere individuate:
● nella conoscenza di sé stessi, delle proprie inclinazioni, interessi, i propri lati forti e deboli;
● nella capacità di autoinformarsi e di organizzare, classificare, conservare, richiamare e
utilizzare dati e informazioni;
● nel possedere abilità cognitive e saper utilizzare conoscenze di tipo logico- matematico;
padroneggiare i processi decisionali e sapersi assumere responsabilità̀;
● nella capacità di espressione e di comunicazione
● nell’essere in grado di lavorare in gruppo
Per sviluppare le competenze e la capacità di orientarsi, si possono realizzare le seguenti
azioni:
● attività didattiche mirate alla conoscenza della realtà, evidenziando i diversi approcci
disciplinari, per una maggiore consapevolezza degli apprendimenti;
● esperienze di apprendimento esterne all'istituzione scolastica;
● visite guidate, per conoscere il contesto lavorativo;
● laboratori sulla conoscenza di sé e del contesto di vita;
● attività di informazione;
● analisi delle proprie risorse, attraverso attività mirate a favorire l'autovalutazione da parte
dello studente, accertamenti di interessi, motivazioni e capacità;
● attività rivolte alle famiglie;
● attività attraverso i Percorsi per le Competenze Trasversali e l’Orientamento (PCTO);
● partecipazione, già a partire dal quarto anno, a seminari in collaborazione con le Università e
a eventi cittadini;
● preparazione degli studenti ad affrontare i test di ingresso ad alcune facoltà universitarie;
Educazione socio-affettiva
Il corso di educazione all’affettività si propone di favorire nei ragazzi una consapevolezza
equilibrata e matura delle proprie emozioni e relazioni interpersonali. Attraverso un percorso
educativo mirato, gli studenti vengono guidati a sviluppare competenze sociali ed emotive
fondamentali per la crescita personale e per la costruzione di rapporti sani e rispettosi con gli altri.
Educazione civica
Il percorso di educazione civica, come previsto dalla recente legge n. 92 del 2019, è un
percorso interdisciplinare che mira alla formazione di una cultura della cittadinanza attiva, della
partecipazione alla comunità, della responsabilità sociale e del rispetto della legalità.
Prot. n 1083 del 10-12-2025 - Tit. IV 1

---

## Pagina 26

Il percorso non deve essere inteso come una semplice conoscenza di regole che disciplinano
la convivenza civile, ma, attraverso la loro applicazione consapevole nella quotidianità, come
acquisizione di competenze civiche che conducano alla realizzazione di uno stile di vita proprio del
cittadino autonomo e responsabile; tale stile, tra l’altro, contraddistingue la nostra tradizione
salesiana, tesa a rendere gli studenti “onesti cittadini”, secondo la bella espressione del nostro
fondatore, don Giovanni Bosco.
L’insegnamento di questa disciplina focalizza l’attenzione su alcuni nuclei specifici:
educazione digitale, educazione all’ambiente, Costituzione e legalità.
Gli itinerari educativi già in essere saranno perciò validi contributi e concreta occasione di
sperimentare cosa significhi diventare cittadini attivi: il progetto sul bullismo e cyberbullismo, il tema
delle dipendenze, la sicurezza sui luoghi di lavoro, il progetto sulla legalità, il tema dei diritti umani,
l’agenda ONU 2030 e l’impronta ecologica, il progetto di educazione stradale e quello di educazione
finanziaria, il progetto di educazione alla salute e affettività cui si aggiungono i ritiri, le giornate di
socializzazione, il momento formativo del “Buongiorno” mattutino e le attività didattiche di supporto,
realizzate dagli alunni del triennio, rivolte agli allievi in difficoltà.
I dettagli delle attività proposte per ogni annualità sono elencati nella programmazione
annuale di educazione civica che ogni Consiglio di Classe definisce all’inizio di ogni anno scolastico.
Discipline STEM
Premessa e Quadro Normativo
Il presente documento illustra l'offerta formativa dell'Istituto nell'ambito delle discipline
STEM (Scienze, Tecnologia, Ingegneria e Matematica), con particolare riferimento all'articolazione
"Elettronica ed Elettrotecnica - specializzazione Elettronica", alla luce del nuovo Decreto-legge n.
45/2025 concernente la riforma degli Istituti Tecnici, la cui piena operatività è prevista a partire
dall'anno scolastico 2026/2027.
La riforma mira a rafforzare il raccordo tra il sistema dell'istruzione tecnica e il mondo del
lavoro, promuovendo percorsi formativi maggiormente rispondenti alle esigenze del mercato e alle
sfide poste dalla transizione digitale ed ecologica. In questo contesto, le discipline STEM assumono
un ruolo centrale e strategico, fungendo da pilastri per lo sviluppo di competenze tecnico-scientifiche
avanzate e per l'orientamento degli studenti verso professioni innovative e ad alto valore aggiunto.
Il nostro Istituto si impegna a fornire una preparazione solida e aggiornata, che combini rigore
teorico e applicazione pratica, per formare tecnici altamente qualificati, capaci di inserirsi con
successo in un settore in continua evoluzione come quello dell'elettronica, dell'automazione e delle
nuove tecnologie emergenti (es. Intelligenza Artificiale, Robotica, IoT).
Obiettivi Strategici in coerenza con la Riforma
In ottemperanza ai principi del D.L. n. 45/2025, l'Istituto si propone di:
-
Potenziare le competenze STEM: Rafforzare le conoscenze e le abilità in matematica,
fisica, informatica e nelle discipline tecniche di indirizzo, con particolare enfasi sulle
applicazioni pratiche e sulla risoluzione di problemi reali.
Prot. n 1083 del 10-12-2025 - Tit. IV 1

---

## Pagina 27

-
Favorire l'innovazione e la digitalizzazione: Integrare metodologie didattiche
innovative e l'uso di tecnologie all'avanguardia per lo sviluppo di competenze digitali
avanzate, essenziali per i futuri tecnici.
-
Promuovere il raccordo scuola-mondo del lavoro: Intensificare le collaborazioni con
le aziende del settore, le università e gli enti di ricerca, attraverso stage, tirocini, progetti
congiunti e testimonianze di esperti.
-
Sviluppare le soft skills: Coltivare le capacità di problem solving, pensiero critico,
lavoro di squadra, comunicazione e autonomia, indispensabili per l'inserimento
professionale e la crescita personale.
-
Orientare al futuro: Fornire agli studenti strumenti e opportunità per una scelta
consapevole del percorso universitario o professionale, in linea con le opportunità
offerte dal settore tecnologico.
Attività e progetti integrati nel percorso formativo
Il percorso didattico dell'Indirizzo Elettronica ed Elettrotecnica è arricchito da una serie di
attività e progetti che concretizzano gli obiettivi sopra enunciati, favorendo un apprendimento
esperienziale e orientato al futuro.
-
Visite aziendali nel settore elettronico e tecnologico: organizzazione periodica di
visite presso aziende leader del settore. Queste esperienze permettono agli studenti di
osservare da vicino i processi produttivi, le tecnologie impiegate e l'organizzazione
aziendale, favorendo la comprensione delle applicazioni pratiche delle conoscenze
acquisite e l'orientamento professionale.
-
Partecipazione a diversi concorsi di settore: gli studenti sono attivamente incoraggiati
a partecipare a concorsi del settore elettronico e tecnologico. Tra questi il concorso
promosso da ENEL focalizzato su progetti legati alla sostenibilità energetica e
all’innovazione tecnologica e la Gara Nazionale di Elettronica, un’occasione di
confronto e di valorizzazione delle eccellenze, che stimola l’approfondimento delle
conoscenze e lo spirito competitivo. Queste opportunità permettono loro di mettere alla
prova le proprie competenze, confrontarsi con realtà esterne alla scuola, stimolare la
creatività, la ricerca di soluzioni innovative e la consapevolezza sulle tematiche
ambientali.
-
Compiti di realtà per l'orientamento: sviluppo di compiti di realtà che simulano
situazioni problematiche o progetti tipici del mondo del lavoro. Questi compiti, spesso
interdisciplinari, permettono agli studenti di applicare le proprie conoscenze e
sviluppare competenze trasversali, fondamentali per l'orientamento.
-
Corso di robotica con azienda partner: attivazione di un corso di robotica in
collaborazione con un'azienda partner del settore. Il corso prevede attività pratiche di
programmazione e assemblaggio di robot, sviluppando competenze specifiche nel
campo dell'automazione e della meccatronica.
-
Progetti laboratoriali su argomenti approfonditi durante l'anno: realizzazione di
progetti pratici nei laboratori dell'Istituto, che consentono agli studenti di applicare le
Prot. n 1083 del 10-12-2025 - Tit. IV 1

---

## Pagina 28

teorie apprese in classe, sviluppando prototipi e soluzioni tecnologiche su argomenti
affrontati nel corso dell'anno.
-
Progetti multidisciplinari: sviluppo di progetti complessi che integrano conoscenze di
elettronica, informatica e altre discipline, con l'utilizzo della piattaforma Arduino e il
supporto di aziende partner. Questi progetti favoriscono l'approccio ingegneristico e la
capacità di lavorare in team per la realizzazione di soluzioni innovative.
-
Incontri con esperti del settore: organizzazione di seminari e incontri con
professionisti dell'industria elettronica, ingegneri e ricercatori nel campo anche
dell'Intelligenza Artificiale. Questi momenti offrono agli studenti una visione aggiornata
sulle tendenze tecnologiche, sulle opportunità di carriera e sulle competenze richieste
dal mercato.
-
Incontri con l'Università per l'orientamento: organizzazione di incontri con docenti
e ricercatori universitari, presentazione dei corsi di laurea in ingegneria elettronica,
informatica e affini. Questi momenti sono cruciali per guidare gli studenti nella scelta
del percorso universitario più adatto alle loro aspirazioni e attitudini.
-
Incontri con esperti del settore per l'orientamento professionale: approfondimento
delle tematiche legate all'inserimento nel mondo del lavoro, con testimonianze di
professionisti e discussioni sulle opportunità occupazionali e sulle competenze
maggiormente richieste dalle aziende.
L'implementazione di queste attività, in linea con le direttive del D.L. n. 45/2025, consentirà
all'Istituto di consolidare il proprio ruolo di centro di eccellenza nella formazione tecnica. Attraverso
un approccio didattico dinamico e proattivo, miriamo a preparare i nostri studenti non solo ad
affrontare le sfide attuali, ma anche a essere protagonisti attivi dell'innovazione tecnologica futura,
contribuendo allo sviluppo del Paese.
Contributo delle discipline di Matematica, Fisica e Scienze al potenziamento delle STEM
Nel quadro del rafforzamento delle competenze STEM previsto dalla riforma degli Istituti
Tecnici e in coerenza con gli obiettivi delineati dal D.L. n. 45/2025, le discipline di Matematica,
Fisica e Scienze contribuiscono in modo significativo all’innovazione metodologica e
all’apprendimento laboratoriale attraverso una serie di progetti sviluppati nei diversi anni di corso.
Tali attività, che superano l’ordinaria trattazione curricolare, promuovono il pensiero critico, la
modellizzazione, l’analisi dei dati e l’applicazione della matematica a situazioni reali, rafforzando la
connessione tra teoria e pratica e favorendo lo sviluppo di competenze utili nei contesti professionali
e tecnologici.
I dettagli con le attività svolte nelle singole discipline e nelle varie annualità sono presentate nel
dettaglio nel documento “Discipline STEM” allegato al Piano Triennale dell’Offerta Formativa.
Prot. n 1083 del 10-12-2025 - Tit. IV 1

---

## Pagina 29

Internazionalizzazione
L’Istituto Salesiano Don Bosco promuove esperienze di internazionalizzazione, quali
elementi strategici per la crescita culturale e professionale di studenti e docenti, inserendosi in un
percorso di innovazione e apertura verso il contesto europeo e globale.
Il piano di internazionalizzazione ha l’obiettivo primario di fornire agli studenti e ai docenti
opportunità di apprendimento che sviluppino competenze linguistiche, interculturali e metodologico-
didattiche. Tale processo è già avviato attraverso diverse iniziative, tra cui gemellaggi con istituti
europei, progetti di didattica con madrelingua, potenziamenti linguistici, metodologia didattica CLIL
per la classe 5, partecipazione a iniziative nel contesto del programma Erasmus+.
I punti di forza di questa visione risiedono nella capacità di offrire esperienze concrete di scambio
culturale e mobilità, favorendo l'inclusione, la formazione continua e creando un contesto di
riferimento europeo e multiculturale, i cui obiettivi si focalizzano sulla preparazione di cittadini
europei consapevoli, capaci di affrontare con successo le sfide di una società globalizzata,
promuovendo un'istruzione dinamica, collaborativa e altamente qualificata.
Obiettivi
● Proseguire nell’elaborazione di curricula e progetti internazionali per preparare
studenti e docenti ad affrontare una società globalizzata e favorire l’arricchimento
culturale.
● Promuovere la mobilità internazionale degli studenti e del personale scolastico tramite
progetti di scambio e formazione, includendo esperienze dirette in scuole europee e
percorsi di job shadowing, principalmente nell’ambito dei progetti europei (Erasmus+,
e-Twinning, …).
● Sviluppare nuove competenze metodologico-didattiche attraverso la formazione a
scuola, con particolare attenzione alle metodologie CLIL, debate e alla formazione del
linguaggio tecnico in lingua inglese.
● Promuovere corsi per la certificazione del livello di padronanza della lingua inglese
per ottenere certificazioni linguistiche internazionali.
Iniziative internazionali
L’istituto intende rafforzare le proprie azioni in ambito internazionale attraverso:
● Reti di collaborazione internazionale: l’Istituto partecipa a reti di istituti scolastici
nazionali e internazionali nell’ambito del programma Erasmus+ ed è accreditato per
promuovere esperienze all'estero di varia natura, interamente finanziate dai fondi
europei. Il programma, approvato dal Parlamento Europeo, combina e integra svariati
progetti quali: mobilità del personale e degli studenti, partenariati transnazionali
individuali, di gruppi di studenti o classi intere, di breve o medio termine da svolgersi
anche nell'ambito dell'alternanza scuola-lavoro. Attualmente l’Istituto è capofila di un
progetto Erasmus+ per la mobilità di studenti e docenti, è coinvolto in una rete per il
programma VET e nella pianificazione di iniziative analoghe.
Prot. n 1083 del 10-12-2025 - Tit. IV 1

---

## Pagina 30

L’Istituto partecipa a un programma di scambio con una scuola australiana (Bunbury
Catholic College). Grazie a questa opportunità, studenti del nostro Istituto possono
trascorre un periodo estivo presso la scuola australiana e studenti australiani un periodo
di studio invernale, avendo la possibilità di sperimentare sistemi e modelli scolastici
diversi e condividendo un periodo con le famiglie ospitanti.
● Vacanze studio e soggiorni all’estero: l'Istituto Don Bosco di Brescia, anche grazie
alla rete delle scuole salesiane dell’Ispettoria, promuove attivamente le vacanze studio
e i soggiorni estivi all’estero come parte integrante del potenziamento della lingua
inglese e della formazione globale degli studenti.
● Mobilità studenti: promozione di esperienze di scambio culturale, partecipazione a
lezioni e momenti formativi e tirocini presso enti o imprese estere.
● Mobilità del personale: la mobilità formativa, resa possibile grazie ai finanziamenti
del programma Erasmus, offre a insegnanti la possibilità di trascorrere periodi di
studio o aggiornamento professionale in istituzioni europee qualificate, migliorando le
loro competenze tecniche e metodologiche, mediante attività di formazione (job
shadowing), di docenza.
● Gemellaggi internazionale: rappresentano un'opportunità fondamentale di confronto
e condivisione tra diverse realtà educative, permettendo agli studenti e docenti di
acquisire/migliorare competenze linguistiche e interculturali tramite esperienze
dirette. Il gemellaggio non si limita alla condivisione di esperienze personali e
didattiche ma integra attività pratiche legate all’elettronica e alla tecnologia. L’Istituto
ha già avviato esperienze di collaborazione interazione, in particolare con il Bunbury
Catholic College di Bunbury (Australia) e l’Istituto HEMS (Heinrich-Emanuel-Merck
School) di Darmstadt (Germania).
● PCTO estero: un ulteriore valore aggiunto per gli studenti dell'istituto è la possibilità
di svolgere tirocini PCTO (Percorsi per le Competenze Trasversali e l'Orientamento)
all'estero, un'esperienza che consente loro di applicare in contesti aziendali
internazionali le conoscenze tecno-linguistiche acquisite durante il percorso di studi.
Questi tirocini, spesso supportati anche dal programma Erasmus+, permettono agli
studenti di lavorare in imprese europee operanti principalmente nel settore elettronico,
con la possibilità di confrontarsi con tecnologie avanzate e metodologie innovative,
facilitando il loro inserimento nel mercato del lavoro internazionale.
Grazie a queste iniziative, l'istituto consolida il suo ruolo di promotore di una formazione
internazionale, preparando gli studenti a competere in un contesto professionale globale e offrendo
loro strumenti concreti per affrontare le sfide della tecnologia e dell'elettronica con un approccio
innovativo e aperto al mondo.
Percorsi interdisciplinari
La nostra scuola promuove e propone progetti di lavoro interdisciplinari; interfacciarsi, infatti,
con ricerche e approfondimenti che prevedano il contributo di più discipline consente ai ragazzi di
avere maggiore consapevolezza della propria preparazione e di sviluppare competenze trasversali in
un contesto nuovo. Inoltre, l’assegnazione di compiti specifici nel corso delle lezioni favorisce
Prot. n 1083 del 10-12-2025 - Tit. IV 1

---

## Pagina 31

dinamiche cooperative e di sostegno nella classe e tra alunni di classi differenti. A ciò contribuiscono
anche le dinamiche innescate dai Percorsi per le Competenze Trasversali e l’Orientamento.
Queste attività, inoltre, di norma non sono individuali, ma vengono svolte in gruppi; gli
studenti sono, quindi, chiamati anche a interagire in modo costruttivo, con autonomia e spirito critico,
in modo da realizzare un contributo che possa essere rivolto alla classe intera.
Formazione Scuola-Lavoro (FSL)
I Percorsi per le Competenze Trasversali e l’Orientamento (PCTO), ridenominati dal DL
127/25 “Formazione Scuola-Lavoro (FSL)”, sono dei percorsi “che le istituzioni scolastiche
promuovono per sviluppare le competenze trasversali, contribuiscono ad esaltare la valenza
formativa dell’orientamento in itinere, laddove pongono gli studenti nella condizione di maturare un
atteggiamento di graduale e sempre maggiore consapevolezza delle proprie vocazioni, in funzione
del contesto di riferimento e della realizzazione del proprio progetto personale e sociale, in una
logica centrata sull’auto-orientamento”2, secondo quanto previsto dalle Linee Guida sui PCTO.
La FSL diviene uno strumento di discernimento nella scelta della propria carriera: lo studente
può trarre dall’esperienza della FSL criteri utili per confermare o rivedere la scelta del percorso
formativo successivo al diploma. Inoltre la FSL diviene strumento privilegiato per incrementare le
competenze del percorso di studio intrapreso, favorendo così un primo ingresso nel mondo del lavoro
in vista dello sbocco occupazionale dell’immediato post-diploma. La progettazione dei percorsi di
FSL avviene tramite i Consigli di classe e l’obiettivo è quello di costruire un percorso, correlato alla
didattica, il più significativo possibile per ciascuno studente.
In particolare le scelte adottate prevedono le seguenti attività per i percorsi di FSL (suscettibili
di variazione e/o integrazioni in funzione di specifiche esigenze o di sopraggiunte nuove opportunità):
Attività di FSL
Corso di formazione generale e specifica in materia di salute e
sicurezza negli ambienti di lavoro
Attività di Project Work consistente nella realizzazione di un
progetto/prodotto in collaborazione con una o più aziende
Tirocinio aziendale
Incontri tematici con esperti del mondo del lavoro e della
formazione e/o visite aziendali
Attività di orientamento post-diploma
Le attività di FSL sono ordinariamente svolte in presenza negli ambienti della scuola e/o degli
enti partner anche con la possibilità di visite e attività presso aziende, enti o associazioni coinvolti
nell’organizzazione delle attività; in particolari situazioni (a titolo d’esempio esemplificativo ma non
esaustivo emergenze sanitarie, presenza di ambienti ostili, malattie o fragilità dello studente, …) si
potranno prevedere anche attività svolte a distanza in modo parziale o globale.
Al fine di individuare le realtà esterne più idonee per l’avvio o il consolidamento di rapporti
di collaborazione orientati all’attivazione dei Percorsi di FSL la scuola si avvale del Registro
2 Linee guida Percorsi per le Competenze Trasversali e l’Orientamento - DM 774 del 4 settembre 2019
Prot. n 1083 del 10-12-2025 - Tit. IV 1

---

## Pagina 32

Nazionale dell’Alternanza Scuola–Lavoro, frutto di un accordo tra MIUR e Camere di Commercio
locali, che funge da punto di contatto tra le aziende italiane e gli istituti superiori. In esso sono presenti
le imprese, gli enti pubblici e privati, le associazioni e i professionisti che mettono a disposizione
progetti per la FSL.
I contatti vengono prioritariamente stabiliti con i seguenti soggetti:
● Confindustria Brescia: con questa realtà l'Istituto Salesiano Don Bosco ha già da tempo
avviato una proficua collaborazione in qualità di membro del Comitato Scuola-Impresa.
Confindustria Brescia costituisce un importante punto di riferimento per un'adeguata
selezione dei soggetti destinati a diventare partner della Scuola potendo avvalersi di una ricca
e ben distribuita rete di contatti nei diversi ambiti produttivi/commerciali del territorio
provinciale;
● le aziende, associazioni, fondazioni e enti del territorio con i quali l'Istituto ha consolidato,
nel tempo, rapporti di collaborazione nell'ambito della consueta attivazione di project work,
percorsi di tirocinio e di stage per gli allievi dell'Istituto Tecnico, oppure aziende segnalate
dalle famiglie degli studenti;
● gli ex-allievi della Scuola, che essendo spesso inseriti in contesti lavorativi coerenti con il
percorso di studi intrapreso, risultano essere validi interlocutori nella fase di consolidamento
delle partnership;
● le famiglie degli studenti, alle quali viene data la possibilità di segnalare alla Scuola eventuali
realtà lavorative conformi per l'attivazione dei percorsi di FSL
Oltre a quanto proposto per la FSL, è possibile svolgere un tirocinio curricolare estivo da
realizzare secondo libera scelta dello studente e della propria famiglia. Tale proposta di tirocinio si
svolge durante l’estate, a partire dalla conclusione dei corsi di recupero. Il tirocinio curricolare estivo
è disciplinato dalla normativa regionale in materia. Si precisa che il tirocinio curricolare estivo non è
da considerarsi come attività di FSL. La scuola è disponibile sia ad accogliere eventuali enti ospitanti
proposti dalla famiglia, sia a individuare un soggetto ospitante secondo il percorso formativo e il
grado di preparazione dello studente.
L’Istituto ha aderito al Protocollo Tecnico Provinciale per quanto concerne i percorsi
formativi atti a certificare gli studenti in materia di salute e sicurezza nei luoghi di lavoro.
La progettazione didattica
L’organo preposto alla progettazione didattica è il Collegio dei docenti. Sulla base delle Linee
guida ministeriali, che declinano per ciascuna disciplina le competenze, le conoscenze e le abilità da
far acquisire agli allievi, il Collegio dei docenti predispone annualmente un curricolo verticale per
ciascuna disciplina, nel quale vengono evidenziati gli obiettivi di apprendimento per ciascuna
annualità con le relative competenze che lo studente dovrebbe acquisire al termine del percorso.
Entro il mese di ottobre ogni docente predispone, attraverso un modello predisposto dalla
Scuola, una programmazione didattica nella quale presenta lo stato iniziale della classe, definisce gli
obiettivi didattici generali per la sua area disciplinare, evidenzia gli elementi di valutazione e struttura
Prot. n 1083 del 10-12-2025 - Tit. IV 1

---

## Pagina 33

le unità formative. All’interno di ogni unità formativa vengono presentati i contenuti, le metodologie
didattiche, i mezzi e sussidi didattici che verranno utilizzati, i luoghi e gli ambienti utilizzati, i tempi
previsti e quelli effettivi dedicati all’unità formativa e le metodologie di valutazione.
Al termine dell’anno scolastico ogni docente predispone per ogni disciplina una relazione finale
con l’obiettivo di fare il punto sul percorso effettivamente svolto e di illustrare, rispetto alla
programmazione didattica di inizio anno, la situazione della classe a conclusione dell’itinerario
annuale e il livello di raggiungimento degli obiettivi da parte degli studenti.
L’offerta formativa arricchita extra-didattica
Tutte le attività extracurricolari significativamente formative concorrono all’educazione e,
quindi, integrano i profili e i percorsi formativi nell’ottica della formazione integrale della persona,
concorrendo anche alla formazione delle competenze.
Nel triennio di riferimento del PTOF verranno proposte le seguenti attività.
Ricreazione in cortile
Il cortile, porta di accesso alla comunità cristiana, contribuisce a creare il nostro ambiente
educativo; esso rappresenta il primo luogo simbolico in cui viene proposto ai ragazzi un cammino di
amorevolezza, ragione e religione.
L’esperienza del "cortile" è propria di un ambiente spontaneo, nel quale si creano e si stringono
rapporti di amicizia e di fiducia. È il luogo adatto per la cura di ciascun ragazzo.
Le attività si svolgono in genere a partire dalla fine del mese di Settembre, dal lunedì al giovedì
dalle 14.00-14.50;
Oltre al gioco libero e spontaneo, vengono organizzati tornei di calcio di basket e di pallavolo.
L’assistenza è assicurata dalla presenza attiva del Coordinatore della Formazione, del Coordinatore
delle attività educative e didattiche, del Vice Coordinatore delle attività educative e didattiche e dei
Consiglieri, nonché di alcuni docenti.
Studio pomeridiano
Si effettua nei giorni di lunedì, martedì, giovedì e prevede:
-
un tempo di studio pomeridiano autonomo dalle ore 15:00 alle 16:30 in cui è sempre
presente un docente che garantisca il clima appropriato per uno studio proficuo
● lo svolgimento di sportelli didattici pomeridiani dalle ore 15:00 alle 16:30 gestiti
direttamente dagli insegnanti e a cadenza settimanale. Gli sportelli didattici sono
un’opportunità in più rispetto allo studio pomeridiano: attraverso questi sportelli tutti i
docenti si rendono disponibili un pomeriggio la settimana, in due moduli da 45 minuti,
proponendo agli allievi attività finalizzate al recupero delle lacune.
L’associazionismo e le Compagnie
I principali progetti formativi facoltativi ed extra-curriculari da noi attuati assumono la forma
classica dell’associazionismo giovanile e coincidono con l’esperienza delle cosiddette Compagnie.
Esse operano su tre piani di crescita:
Prot. n 1083 del 10-12-2025 - Tit. IV 1

---

## Pagina 34

-
la formazione personale;
-
la vita in gruppo;
-
il servizio al prossimo.
Il peer-to peer l’Angelo Custode
Il progetto Angelo Custode è frutto dell’esperienza delle Compagnie (l’uno e le altre già
previste da don Bosco nei suoi istituti) e consiste in forme di tutoraggio guidato che gli alunni attuano
tra di loro, in una sorta di accompagnamento peer-to-peer dalle forti ricadute educative, sia come
valorizzazione delle eccellenze, sia come risposta alle emergenze e difficoltà.
Momenti di preghiera
La scuola offre occasioni di preghiera libera, generalmente nel tempo del pre-scuola o negli
intervalli:
-
celebrazione della Messa settimanale (scelta da privilegiare);
-
recita delle Lodi;
-
In alcuni tempi specifici, le  di Novene e della Via Crucis;
-
proposte personali di pratica cristiana: per esempio la Visita al Santissimo Sacramento e la
Benedizione prima del pasto, quali vertici nella personalizzazione e autonomizzazione della
scelta religiosa individuale.
Lo "Spazio d’ascolto"
Si tratta di uno spazio ( fisico, temporale ed emotivo) protetto, in cui ragazzi (e le loro
famiglie) possano essere guidati e supportati nell’analisi delle loro problematiche, nella comprensione
ed accettazione dei loro vissuti emozionali e accompagnati ad individuare risorse e definire strategie
per affrontare in modo più̀ efficace le proprie fatiche evolutive e relazionali tipicamente connesse al
periodo dell’adolescenza.
Tale spazio avrà luogo su base volontaria, solo ed esclusivamente su richiesta del giovane.
Utilizzo dei laboratori didattici
Agli studenti è offerta la possibilità di utilizzare, in determinate giornate calendarizzate
all’inizio dell’anno scolastico, i laboratori didattici. Questa opportunità permette di approfondire le
discipline scientifiche e tecniche e di rafforzare l’acquisizione di competenze attraverso metodologie
di apprendimento learning by doing.
Promozione dell’arte e della cultura umanistica e lo sviluppo della creatività
La scuola promuove varie iniziative di taglio interdisciplinare capaci di intercettare gli
interessi degli studenti. Nel corso degli anni si sono succedute esperienze legate:
-
al mondo del teatro;
-
della letteratura e della poesia;
-
al mondo dell’arte.
Tratti comuni di tali iniziative sono il fatto di essere costruite a partire dalle richieste e
curiosità degli alunni e l’ampio livello di creatività e interazione. Alcune di queste attività sono
strutturate in modo da rivolgersi ad un pubblico esterno alla scuola.
Prot. n 1083 del 10-12-2025 - Tit. IV 1

---

## Pagina 35

Tempo libero
Per ciò che riguarda l’ambito più ricreativo, si offrono occasioni e tempi per l’attività di
- gruppi sportivi
- gruppi musicali
spesso coinvolgendo docenti ed ex-allievi nelle attività degli studenti;
Questo tipo di proposte dipendono ovviamente dalle abilità e disponibilità che i ragazzi stessi
possiedono e scelgono di mettere in gioco.
Altre proposte che coinvolgono tutta la classe
➢ I ritiri. Tali attività sono caratterizzate da un approccio laboratoriale, momenti di lavoro in
gruppo, tempi di convivenza, utilizzo di strumenti multimediali. Il percorso formativo è
studiato su un piano quinquennale e, mentre il focus tematico è portato sui grandi topos del
cattolicesimo, si usa sempre un movimento induttivo, per cui i ragazzi sono condotti anzitutto
a confrontarsi con i grandi temi antropologico-esistenziali e solo successivamente invitati a
collegarli a quelli religioso-confessionali. Proponiamo in modo alternato mattinate e giornate
di ritiro, distribuite durante l’anno scolastico.
➢ Le confessioni, proposte a tutti gli studenti in modo particolare a ridosso dei tempi liturgici
forti;
➢ Le celebrazioni eucaristiche nei momenti liturgici forti (inizio anno, Natale,
commemorazione liturgica di don Bosco, fine anno);
➢ Il Buongiorno, momento quotidiano di avvio della giornata scolastica, con un tempo iniziale
di preghiera seguito da uno spazio di riflessione su tematiche ed esperienze educative, di
attualità o di carattere spirituale e cristiano.
Prot. n 1083 del 10-12-2025 - Tit. IV 1

---

## Pagina 36


## Le Scelte Metodologiche E


## L’Organizzazione Dell’Ambiente Di Educazione E Apprendimento

L’impostazione educativa
Da sempre il giovane è al centro della pedagogia salesiana e delle sue scelte metodologiche.
È questa centralità che costituisce il segreto del successo di una tale impostazione, superando
l’idea che il giovane sia solamente un soggetto da istruire, e portando a piena realizzazione la
prospettiva che ogni ragazzo e ragazza è una persona da coinvolgere in un cammino educativo.
Il giovane è già portatore di un orizzonte di valori e interessi, di propensioni personali e
bisogni educativi, di un profilo culturale che ha appreso grazie alla famiglia. La scuola salesiana
riconosce e valorizza tutto questo, in vista della piena realizzazione della persona, unita alla scoperta
del proprio progetto di vita, incontrando ciascuno al punto in cui si trova la propria libertà.
Proprio per questo, l’educatore salesiano sceglie di essere presente là dove i giovani vivono
e s’incontrano, costruendo con loro un rapporto personale e propositivo. È un impegno di
condivisione profonda, fatto di ascolto e testimonianza, che richiede la presenza concreta
dell’educatore nella forma che Don Bosco chiamava “assistenza”, l’esserci come accompagnamento,
vicinanza animatrice, attenzione a tutto ciò che interessa ai ragazzi, opportunità di proposta e
intervento tempestivo.
Don Bosco chiama Sistema Preventivo quest’avventura di crescita insieme, individuandone
gli aspetti più qualificanti attorno a quattro ambienti: la scuola, la casa, il cortile e la chiesa, che sono
innanzitutto spazi di vita nei quali condividere esperienze di crescita e maturazione.
Una scuola viva e che prepara alla vita. L’esperienza della scuola offre tutte le risorse
necessarie affinché ciascun giovane sviluppi le capacità e le attitudini fondamentali per la vita nella
società, grazie allo sviluppo armonioso della sua personalità, in una vita sociale fondata sul rispetto
e sul dialogo, per la formazione di una coscienza critica e impegnata.
Una casa accogliente da cui poter ripartire. L’esperienza della casa genera un ambiente
ricco di confidenza e familiarità. Questa esperienza costituisce un elemento caratteristico della nostra
pedagogia: l’accoglienza incondizionata e l’esserci quando un giovane ha bisogno di condividere
quanto sta vivendo. È il clima fondamentale per crescere nella libertà interiore e nell’assunzione di
responsabilità personali.
Un cortile per essere protagonisti con gli altri. L’esperienza del cortile è propria di un
ambiente spontaneo e informale, nel quale nascono e si consolidano rapporti di amicizia e di fiducia.
È il luogo dove la relazione fra educatori e giovani supera il formalismo legato ad altre strutture,
ambienti e ruoli.
Un tempo per ritrovare se stessi. L’esperienza della chiesa dà spazio al desiderio di felicità, nel
tempo e nell’eternità, che ciascun giovane porta scritto nel proprio cuore. Nel rispetto di ciascuno e
partendo dal vissuto dei giovani, si offrono diverse opportunità per ritrovare se stessi e scoprire il
proprio progetto di vita.
La scuola salesiana si propone di accompagnare il giovane e la sua famiglia nell’avventura
dell’educazione:
Prot. n 1083 del 10-12-2025 - Tit. IV 1

---

## Pagina 37

● costruendo un ambiente educativo, assicurando relazioni aperte, con figure diversificate che
promuovano rapporti personalizzati tra il mondo degli adulti e quello dei giovani, rapporti che
vanno oltre le relazioni puramente funzionali e favoriscono relazioni di rispetto e d’interesse
alle persone;
● favorendo esperienze di gruppo, per rispondere ai diversi interessi dei giovani in una forma
di apprendimento attivo, in cui si fa ricorso allo sperimentare, al ricercare, all’essere
protagonisti, all’inventare e all’esprimere iniziative. Queste modalità sono un segno di vitalità,
che permettono ai giovani di elaborare i valori con le categorie culturali cui sono più sensibili
e li aiutano a ritrovare più facilmente la propria identità, a riconoscere e accettare la diversità
degli altri, passaggio decisivo per maturare un’esperienza di convivenza sociale;
● affiancando il giovane nelle sue scelte più personali, incontrando ciascuno nella propria
originalità, “a tu per tu”. Lo stile pedagogico di Don Bosco ha sempre unito lo stare insieme
in cortile all’incontro privilegiato con il singolo, favorendo il cammino educativo attraverso
la relazione. Le figure privilegiate per l’accompagnamento personale sono il Consigliere e il
Catechista.
Le linee metodologico-didattiche
Le esperienze di apprendimento vengono impostate non solo attraverso lezioni frontali, ma
sperimentando strategie didattiche diversificate (cooperative learning, attività connesse all’educativo
digitale, attività realizzate in forma laboratoriale,…).
La lezione frontale, che prevede la presentazione dei contenuti didattici, favorisce la
trasmissione delle conoscenze relative alle singole discipline. Di contro, per favorire lo sviluppo delle
competenze, si predilige l’apprendimento attraverso il cooperative learning.
Le aule sono attrezzate per consentire all’insegnante di arricchire la lezione attraverso
contenuti multimediali che permettono di rendere l’insegnamento maggiormente partecipativo.
L’introduzione dell’educativo digitale attraverso lo strumento dell’i-pad per il docente, consente di
impostare la lezione in modo interattivo. L’utilizzo delle applicazioni sia nell’ambito umanistico sia
nell’ambito scientifico permette di facilitare l’apprendimento e di adattare la didattica alla modalità
di funzionamento cognitivo dei cosiddetti “nativi digitali”.
Le attività di laboratorio mettono i ragazzi di fronte a problemi reali, da risolvere mediante
lavori di gruppo. Questa attività didattica permette loro di maturare le competenze previste dal
curricolo e favorisce notevolmente l’apprendimento.
Le azioni per l’inclusione
La direttiva del MIUR del 27 dicembre 2012, Strumenti d’intervento per alunni con Bisogni
Educativi Speciali (BES), affermata la centralità, nella scuola italiana, della cultura dell’inclusività,
specifica che “ogni alunno, con continuità o per determinati periodi, può manifestare Bisogni
Educativi Speciali: o per motivi fisici, biologici, fisiologici o anche per motivi psicologici, sociali,
rispetto ai quali è necessario che le scuole offrano adeguata e personalizzata risposta”.
La nostra scuola ha tra gli obiettivi prioritari della propria offerta educativa e didattica quello
di porre al centro la persona e la dimensione relazionale, attraverso la costruzione di un ambiente di
Prot. n 1083 del 10-12-2025 - Tit. IV 1

---

## Pagina 38

apprendimento favorevole al successo formativo e in particolar modo alla crescita personale di tutti i
propri allievi. I termini “integrazione” e “inclusione” sono basilari per rispondere ai bisogni educativi
degli alunni; infatti valorizzare le differenze all’interno del gruppo classe permette di far raggiungere
a tutti gli alunni il massimo grado possibile di apprendimento e partecipazione sociale. Le differenze
sono alla base dell’azione didattica inclusiva e riguardano non soltanto le differenze degli alunni, ma
anche gli stili di insegnamento dei docenti.
La Scuola, al fine di garantire il diritto all'apprendimento degli studenti colpiti da gravi
patologie o impossibilitati a frequentare le lezioni per un periodo di tempo significativo, attua progetti
di istruzione domiciliare, secondo la normativa vigente. A tal fine, la Scuola si potrà avvalere di tutte
le strategie e tecnologie, sincrone e asincrone, per consentire agli studenti un contatto il più possibile
continuativo con il gruppo-classe di appartenenza.
Il Gruppo di lavoro per l’inclusione (GLI), presente nella scuola, è coordinato dal
Coordinatore delle attività educative e didattiche ed è costituito dai referenti BES dell’Istituto.
Il GLI svolge le seguenti funzioni:
−
rileva i Bisogni Educativi Speciali (BES) presenti nella scuola, compresi i casi di disabilità e
di disturbi specifici di apprendimento già certificati, come altri disturbi evolutivi specifici,
svantaggio sociale e culturale eventuali difficoltà derivanti dalla non conoscenza della cultura
e della lingua italiana da parte di appartenenti a culture diverse;
−
documenta gli interventi didattico-educativi posti in essere;
−
facilita il focus e confronto sui casi;
−
offre consulenza e supporto agli insegnanti sulle strategie/metodologie di gestione delle classi.
−
elabora la proposta di Piano per l’Inclusione riferito a tutti gli alunni con BES. Questo Piano,
attraverso l’analisi dei punti di forza e di criticità degli interventi posti in essere nell'anno
scolastico, consente la formulazione, entro il mese di giugno di ogni anno, di un’ipotesi
globale di lavoro per l’anno scolastico successivo, previa approvazione da parte del Collegio
dei docenti. Il Piano per l’Inclusione viene inserito annualmente nell'aggiornamento del

## Ptof.

Per gli studenti con certificazione di disabilità ai sensi della L. n.104/1992 viene predisposto un
piano educativo personalizzato (PEI) e si investe nella presenza flessibile di personale educativo (sia
in orario di lezione che durante le attività pomeridiane) e di eventuali assistenti ad personam.
Per gli studenti con Disturbi Specifici di Apprendimento (DSA) certificati ai sensi della L.
n.170/2010 viene redatto un piano didattico personalizzato (PDP) da approvare a cura del Consiglio
di classe, proporre alla famiglia e monitorare costantemente nel corso dell’anno scolastico e integrare
o modificare a seconda degli esiti condividendo ogni volta le modifiche con la famiglia.
Se il disturbo è in corso di valutazione da parte degli specialisti competenti secondo la normativa
regionale, è previsto, dopo il colloquio con la famiglia, un progetto di personalizzazione provvisorio
riportato nel registro personale del docente insieme all’utilizzo degli eventuali strumenti didattici
compensativi e dispensativi necessari in attesa della diagnosi o della rivalutazione.
Per gli alunni con altri disturbi evolutivi specifici (deficit del linguaggio, deficit dell’attenzione
e iperattività, funzionamento cognitivo limite …) se in possesso di documentazione clinica, si procede
alla redazione di un piano didattico personalizzato seguendo i suggerimenti degli specialisti indicati
nella documentazione; qualora invece la certificazione clinica o la diagnosi non sia stata presentata,
Prot. n 1083 del 10-12-2025 - Tit. IV 1

---

## Pagina 39

il Consiglio di classe prenderà le opportune decisioni, motivandole sulla base dell’osservazione
svolta.
In generale, la scuola, al fine di realizzare appieno il diritto all’apprendimento di tutti gli alunni e gli
studenti in situazione di difficoltà, è chiamata ad estendere il proprio campo di intervento e
responsabilità all’intera area dei Bisogni Educativi Speciali, comprendente anche i casi di svantaggio
sociale e culturale, di disturbi evolutivi specifici, di difficoltà derivanti dalla non conoscenza della
cultura e della lingua italiana perché appartenenti a culture diverse.
Le segnalazioni di situazioni di disagio vengono fatte pervenire al Coordinatore delle attività
educative e didattiche dalla scuola di provenienza e/o dalla famiglia stessa, che si premura di far
pervenire alla scuola tutta la documentazione in suo possesso. Dopo un iniziale osservazione da parte
degli insegnanti la situazione viene discussa e condivisa in sede di Consiglio di classe e supervisionata
dal vice- coordinatore didattico e dal referente BES membro del GLI di Istituto, al fine di valutare gli
interventi didattici idonei a superare le difficoltà.
La valorizzazione di tutti gli allievi
Premura della scuola salesiana è accompagnare ogni studente verso il successo formativo,
mettendo in campo tutte le strategie che possono favorirlo in un percorso di crescita armoniosa e
globale. Questo non significa ridurre la proposta didattica, anzi la scuola è attenta alla valorizzazione
delle doti personali di ogni studente, offrendo strumenti, opportunità e stimoli per approfondimenti
personali e potenziamenti per quegli studenti che vogliano raggiungere eccellenti risultati.
Proprio per questo una parte del monte ore è destinata al potenziamento delle discipline scientifiche
e della lingua inglese e in orario sia curricolare che extracurricolare vengono proposte attività per
sostenere lo sviluppo di specifiche competenze:
-
partecipazione a competizioni e/o conferenze in ambito matematico-fisico;
-
corsi per l’acquisizione delle certificazioni linguistiche;
-
partecipazione a spettacoli teatrali in orario extracurricolare;
-
moduli volti alla preparazione degli studenti del triennio ai test di ammissione all’università.
Con delibera del Collegio docenti n. 7 del 24/03/2023, inoltre, la scuola ha aderito alla
sperimentazione didattica quinquennale di cui al Decreto 03/03/2023 n. 43, relativa alla formazione
dello studente-atleta di alto livello.
Gli spazi per l’educazione e l’apprendimento
La scuola si sviluppa su una superficie coperta di circa 4500 metri quadrati. L’edificio
scolastico possiede tutte le certificazioni di legge in materia di impianti, arredi, attrezzature e in
materia di prevenzioni incendi.
L’attenzione alla strumentazione e agli spazi è uno dei pilastri del sistema educativo preventivo di
San Giovanni Bosco.
L’istituto Salesiano “Don Bosco” dispone di:
-
30 aule scolastiche;
Prot. n 1083 del 10-12-2025 - Tit. IV 1

---

## Pagina 40

-
4 sale studio con 200 postazioni di lavoro ciascuna;
-
4 laboratori informatici: tutti i computer sono in rete, con server dedicati di backup e
software con sistemi di controllo e gestione delle attività di ogni singolo allievo. Questo
ci permette di garantire la massima sicurezza ed il rispetto della normativa in materia di
navigazione in rete;
-
un vero e proprio palazzetto dello sport, completo di spogliatoi, depositi e una loggia per
le attività ginniche;
-
una sala multimediale e un ampio auditorium;
-
una sala refettorio/mensa di circa 600 metri quadrati, che consente ad allievi e docenti di
pranzare a scuola. La cucina è interna all’istituto così come la preparazione dei pasti;
-
ampi spazi gioco con cortili e campi in erba sintetica, una sala giochi attrezzata con un
angolo ristoro per un totale complessivo di circa 20.000 metri quadrati.
Per le attività relative all’educativo digitale, le aule sono tutte corredate di una connessione
Wi-Fi, di una connettività cablata per garantire sempre la possibilità di una didattica
multimediale e sono dotate di schermi interattivi.
La gestione dei tempi
L’anno scolastico è suddiviso in due quadrimestri.
L’orario settimanale, per accogliere le esigenze familiari, è organizzato su cinque giorni con la
possibilità di accesso a partire dalle 7:30 del mattino e di uscita alle 16:20 con l’assistenza di personale
qualificato.
Viene riportata la tabella relativa all’orario giornaliero:
Attività
Lunedì – Venerdì
Studio del mattino
7.55-8.30
Prima unità di insegnamento
8.30-9.20
Seconda unità di insegnamento
9.20-10.10
Terza unità di insegnamento
10.10-11.00
Intervallo
11.00-11.20
Quarta unità di insegnamento
11.20-12.10
Quinta unità di insegnamento
12.10-13.00
Sesta unità di insegnamento
13.00-13.45
Fine lezioni
13.45
Mensa (obbligatoria per chi aderisce al pomeriggio)
13.45-14.15 (lunedì-venerdì)
Ricreazione
14.15-14.50 (lunedì-giovedì)
Mercoledì pomeriggio due unità di insegnamento dalle 14:50 alle 16:20
SPORTELLO POMERIDIANO o STUDIO INDIVIDUALE
Il lunedì, martedì e giovedì dalle 14:50 alle 16:20
Prot. n 1083 del 10-12-2025 - Tit. IV 1

---

## Pagina 41


## I Criteri E Le Modalità Per La Valutazione Degli Studenti

La valutazione degli apprendimenti
La valutazione è sempre un processo formativo, finalizzato alla crescita integrale dell’allievo,
che si ispira ai principi pedagogici del Sistema Preventivo di Don Bosco. La valutazione non è
l’espressione di una mera misurazione oggettiva, ma è l’esito dei diversi interventi didattici e educativi
che accompagnano l’alunno nel suo percorso formativo.
La valutazione in ingresso degli studenti delle classi prime è affidata ai singoli docenti delle
classi.
La gradualità del processo di insegnamento-apprendimento, soprattutto in fase di accoglienza,
ha l’obiettivo di consentire un sereno inserimento dei nuovi iscritti, e di valutare con attenzione le
conoscenze e le abilità in ingresso, al fine di programmare gli opportuni interventi didattici di recupero
e di riallineamento. A tal fine i docenti effettuano delle prove d’ingresso nelle aree linguistica e
matematico-logica, per conoscere i livelli di partenza dei ragazzi e impostare opportunamente la
programmazione didattica.
Per gli inserimenti in corso d’anno sono previste, in questo caso, delle ore di riallineamento
in alcune discipline del percorso per permettere allo studente di allinearsi al gruppo classe nel minor
tempo possibile.
La funzione formativa della valutazione interviene durante i processi di apprendimento e ha
lo scopo di verificare il raggiungimento degli obiettivi intermedi in modo da intervenire
tempestivamente nel caso di carenze dell’apprendimento, per recuperare le eventuali lacune prima di
proseguire con nuove unità formative. Per accompagnare lo studente nel suo percorso di
autovalutazione e consapevolezza, le verifiche sono numerose e diversificate, e la comunicazione dei
risultati agli studenti e alle loro famiglie è trasparente e tempestiva.
La valutazione sommativa viene effettuata al termine del primo quadrimestre e alla fine
dell’anno scolastico in relazione al livello complessivo di apprendimento raggiunto. Nel proporre la
sua valutazione, ogni docente fa riferimento alle indicazioni contenute nel Documento dell’Ispettoria
Lombardo Emiliana “Criteri generali del processo valutativo per gli alunni della Scuola Secondaria
di secondo grado”.
L’anno scolastico è diviso in due quadrimestri con consegna della pagella ufficiale alla fine
della prima frazione temporale e a fine anno.
In sede di scrutinio per quanto riguarda la valutazione del primo quadrimestre e quella di fine
anno ogni insegnante propone un voto di profitto per quanto riguarda gli aspetti cognitivi, sulla base
dei seguenti criteri deliberati dal Collegio dei docenti:
Prot. n 1083 del 10-12-2025 - Tit. IV 1

---

## Pagina 42


## Criteri Per L’Attribuzione Dei Voti Relativi Alle Discipline


## Voto Rendimento


## Conoscenze Competenze


## Abilità

2

## Nullo

Nulle.
Mancate
risposte.
Non evidenziate, lavoro
non svolto.
Non evidenziate.
3

## Quasi Nullo

Quasi nulle.
Gravemente
lacunose anche
a livello
elementare.
Grave difficoltà nel
procedere nelle
applicazioni. Lessico di
base non acquisito
Capacità di
comprensione del
tutto inadeguata.
4

## Gravemente


## Insufficiente

Lacunose e
frammentarie.
Difficoltà nel procedere
nelle applicazioni.
Lessico di base
improprio e
disarticolato.
Capacità di
comprensione
elementare e
superficiale.
5

## Insufficiente

Non adeguate
agli obiettivi e
superficiali.
Generale incertezza nel
procedere nelle
applicazioni. Lessico
impreciso.
Capacità di
comprensione
elementare. Capacità
di analisi parziali e
disarticolate
6

## Sufficiente

Minime
essenziali, ma
schematiche.
Nessuna difficoltà di
rilievo nel procedere
nelle applicazioni.
Lessico adeguato ma
con incertezze.
Capacità di
comprensione
essenziale. Capacità di
analisi elementari.
7

## Discreto

Complete ma
non
approfondite.
Nessuna difficoltà, ma
limitata autonomia nel
procedere nelle
applicazioni.
Lessico proprio.
Capacità di
comprensione e
analisi sicure, con
difficoltà di sintesi
rielaborativa.
8

## Buono

Complete ed
approfondite.
Sicurezza ed autonomia
nel procedere nelle
applicazioni. Lessico
proprio ed articolato.
Capacità di
comprensione e
analisi sicure ed
autonome, senza
incertezze di sintesi
rielaborativa.
9

## Ottimo

Complete,
approfondite ed
articolate.
Prontezza intuitiva nel
procedere nelle
applicazioni.
Lessico proprio, ricco e
specificamente
pertinente.
Capacità di
comprensione ed
analisi sicure ed
approfondite. Capacità
di sintesi autonoma.
10

## Eccellente

Complete ed
argomentate,
anche con
approfondimenti
personali.
Prontezza intuitiva,
brillante ed originale
inventiva nel procedere
nelle applicazioni.
Lessico proprio, ricco e
specificamente
pertinente.
Capacità di
comprensione ed
analisi sicure ed
approfondite. Capacità
di sintesi
originalmente
rielaborate.
Prot. n 1083 del 10-12-2025 - Tit. IV 1

---

## Pagina 43

I voti riportati nelle pagelle non sono però definiti solamente in base alla semplice media
aritmetica dei voti relativi alle diverse prove o interrogazione ma tengono conto anche di altri elementi
come interesse, attenzione, applicazione, diligenza, situazione iniziale e progresso personale rispetto
alla situazione iniziale. Ogni profilo valutativo deve, infatti, tener conto del profilo complessivo dello
studente e della sua storia personale.
La valutazione del comportamento
La valutazione del comportamento, espressa in decimi, è unica ed è espressione della
decisione collegiale del Consiglio di classe.
Con una valutazione del comportamento inferiore a 9 si vuole comunicare allo studente e alla
famiglia che il comportamento non è pienamente adeguato e che sono emerse situazioni
problematiche, peraltro segnalate alle famiglie mediante segnalazioni sul registro elettronico.
Nella seguente tabella le corrispondenze tra voti di comportamento e descrittori, secondo i
criteri deliberati dal Collegio dei docenti:

## Criteri Per L’Attribuzione Dei Voti Relativi Al


## Comportamento

Comportamento caratterizzato da almeno tre dei seguenti criteri:
▪ Condotta corretta e disciplinata.
▪ Partecipa in modo personale apportando un contributo originale.
▪ Studio personale costante e metodico. Rispetto puntuale delle consegne.
▪ Frequenza assidua e puntuale alle attività scolastiche.

## Dieci

Comportamento caratterizzato da almeno tre dei seguenti criteri:
▪ Condotta ordinariamente corretta e disciplinata con sporadici richiami
verbali.
▪ Partecipazione attenta e positiva
▪ Studio personale costante. Rispetto delle consegne ordinariamente puntuale.
▪ Frequenza costante alle attività scolastiche.

## Nove

Comportamento caratterizzato da uno o più dei seguenti criteri:
▪ Presenza di ripetuti richiami verbali e sporadiche note disciplinari da parte
di uno o più docenti.
▪ Partecipa in modo discontinuo
▪ Studio personale e rispetto delle consegne costanti ma poco efficaci.
▪ Frequenza discontinua alle attività scolastiche e ripetuti ritardi.

## Otto

Comportamento caratterizzato da uno o più dei seguenti criteri:
▪ Frequente disturbo delle attività didattiche e/o carente rispetto delle persone
e delle regole segnalati dalla presenza di ripetute note disciplinari.
▪ Partecipa solo se sollecitato
▪ Studio e rispetto delle consegne incostanti.
▪ Assenze e ritardi ripetuti e immotivati.

## Sette

Comportamento caratterizzato da uno o più dei seguenti criteri:
SEI
Prot. n 1083 del 10-12-2025 - Tit. IV 1

---

## Pagina 44

▪ Reiterato disturbo delle lezioni e/o mancanza di rispetto per i docenti e per i
compagni segnalati dalla presenza di note che abbiano comportato un
provvedimento di sospensione.
▪ Assenze e ritardi ripetuti e funzionali a evitare verifiche o ad ostacolare il
regolare percorso didattico.
Comportamento caratterizzato da:
▪ una mancata condivisione del Progetto Educativo, con la presenza o di gravi
episodi di insubordinazione o di continui e reiterati richiami segnalati in
varie occasioni all’allievo e alla famiglia, che abbiano comportato un
provvedimento disciplinare (cfr. art. 7 del DPR 122/09), a cui non è
corrisposto un significativo miglioramento del comportamento generale.

## Cinque

La valutazione per competenze
Dall’a.s. 2020-2021 avviamo in maniera consistente anche la valutazione per competenze. Ci è di
sostegno in questo l’adozione del registro elettronico, che consentirà il monitoraggio puntuale e agile
delle competenze degli studenti. Tale lavoro è impostato in modo da poter monitorare la crescita
dell’alunno attraverso il quinquennio, con possibilità di estendere lo sguardo agli anni della scuola
media per gli ex-allievi del nostro Istituto, “U. Pasini”. Le competenze saranno utilizzate per andare
a compilare il certificato, ispirato ai criteri della Comunità Europea; esso sarà l’esito di singole
osservazioni, come anche dei monitoraggi dedicati ai progetti educativi specifici, all’Educazione
Civica, ai percorsi educativi salesiani e ai PCTO.
Il livelli utilizzati nella valutazione per competenze sono:
In via di acquisizione
attesta solo un’iniziale acquisizione delle
competenze in oggetto
Base
attesta il consolidamento e un primo livello di
autonomia nella gestione degli elementi
caratterizzanti la competenza in oggetto
Intermedio
attesta l’ampia padronanza e un consolidato
livello di autonomia nella gestione degli
elementi caratterizzanti la competenza in
oggetto
Avanzato
attesta la padronanza piena e lo spirito di
intraprendenza nella gestione degli elementi
caratterizzanti la competenza in oggetto
Prot. n 1083 del 10-12-2025 - Tit. IV 1

---

## Pagina 45


## Percorsi E Attività Di "Cittadinanza Attiva E Solidale" (Dpr 8 Agosto 2025)

Obiettivi e Quadro Normativo per le Sanzioni Disciplinari
In ottemperanza al DPR 8 agosto 2025 e in linea con le finalità educative dell'Istituto Tecnico
Tecnologico, i provvedimenti di allontanamento dalle attività scolastiche superiori a due giorni (tra 3
e 15 giorni) sono convertiti in un percorso formativo di riattivazione civica e riparazione del danno.
L'obiettivo primario non è la punizione, ma la riparazione e la crescita attraverso l'assunzione di
responsabilità e l'impegno solidale. L'attività alternativa deve mantenere un legame tra lo studente e
la comunità scolastica o esterna, garantendo il rispetto del diritto all'istruzione.
Struttura dei Percorsi e Moduli Operativi
Le attività sono suddivise in due moduli complementari, da calibrare in base alla durata della
sanzione e alla natura della condotta.
Modulo A: Riflessione e Riparazione Interna
Queste attività si svolgono prioritariamente all'interno dell'Istituto o nelle sue pertinenze (laboratori,
uffici, cortili), sotto la supervisione di personale scolastico (Docenti o ATA).
1. Riflessione Critica sulle Regole (3-5 ore)
○ Attività: analisi approfondita del Regolamento d'Istituto e dello Statuto delle
Studentesse e degli Studenti.
○ Prodotto richiesto: stesura di una relazione argomentata o di un elaborato multimediale
che proponga soluzioni costruttive per migliorare la convivenza scolastica e prevenire
i comportamenti sanzionati.
2. Manutenzione e Cura del Bene Comune Strumentale
○ Contesto ITT: Riorganizzazione, pulizia e supporto alla manutenzione di base delle
dotazioni tecniche e strumentali nei Laboratori di Specializzazione (Informatica,
Elettronica, Chimica, ecc.).
○ Obiettivo: Far acquisire consapevolezza sul valore e la fragilità delle risorse didattiche
specialistiche.
3. Supporto Logistico e Archivistico
○ Attività: Riordino degli archivi, assistenza alla catalogazione e sistemazione dei
volumi, supporto alla sistemazione degli spazi comuni (aule, palestra).
Modulo B: Cittadinanza Solidale Esterna (Terzo Settore e Comunità)
Attività svolte in collaborazione con Enti Locali e Organizzazioni del Terzo Settore convenzionate,
particolarmente indicate per sanzioni di durata maggiore (oltre i 5 giorni).
1. Volontariato Tecnico e Ambientale
Prot. n 1083 del 10-12-2025 - Tit. IV 1

---

## Pagina 46

○ Attività: Partecipazione a progetti di decoro urbano, ripristino di aree verdi, o supporto
logistico in occasione di eventi di Protezione Civile o manifestazioni pubbliche.
2. Inclusione Digitale Solidale
○ Attività: Svolgimento di brevi cicli di supporto o "tutoraggio digitale" rivolti a cittadini
anziani o meno esperti, presso centri convenzionati o biblioteche comunali.
○ Obiettivo: Mettere le competenze specifiche dell'ITT al servizio dell'inclusione
sociale.
3. Supporto ad Associazioni, Supporto Educativo e di Volontariato Sociale
○ Attività: Collaborazione con strutture assistenziali (es. per disabili, anziani) o
organizzazioni caritatevoli in compiti logistici, organizzativi o di supporto per
l’alfabetizzazione e aiuto compiti per cittadini stranieri o fasce deboli della
popolazione.
Prot. n 1083 del 10-12-2025 - Tit. IV 1

---

## Pagina 47


## Altri Servizi Offerti Agli Studenti

Prestudio/studio mattutino
Per tradizione della nostra casa salesiana, gli studenti, ogni giorno, hanno la possibilità di
trovare un ambiente assistito dove potersi preparare per le lezioni del mattino. Tale attività è
facoltativa tra le 7.30 e le 7.55, mentre diventa obbligatoria tra le 7.55 e le 8.30.
Mensa
Dal lunedì al venerdì, dalle 13.45 alle 14.15.

## Il Rapporto Con Le Famiglie

Il rapporto con le famiglie, volto a realizzare una vera e autentica alleanza educativa, è il presupposto
fondamentale per vivere l’esperienza educativa nella nostra scuola. Tale rapporto trova fondamento
nella fiducia reciproca e sulla condivisione del Progetto Educativo d’Istituto (PEI), attuato nel Piano
Triennale dell’Offerta Formativa (PTOF). Tale condivisione si esprime in un’effettiva
collaborazione, innanzitutto, nell’esercizio della propria responsabilità genitoriale e, quando si creano
le condizioni, nella realizzazione di alcune iniziative della scuola.
Ordinariamente il rapporto con le famiglie si rende concreto partecipando ad alcuni momenti della
vita della scuola fino ad estendersi ad una relazione frequente e continuativa da intrattenere nel corso
di tutto l’anno formativo e scolastico. Alcuni di questi momenti sono:
- Iscrizione attraverso un colloquio con il Direttore:
o il colloquio viene gestito alla presenza del futuro allievo e della famiglia. L’obiettivo
del colloquio è verificare l’idoneità del ragazzo e consiste sostanzialmente nel
verificare se esistono le condizioni per avviare un’alleanza educativa sul Progetto
Educativo della scuola. Contestualmente si portano a conoscenza della famiglia quali
sono le condizioni economiche per l’iscrizione e le modalità di pagamento previste.
- Accompagnamento continuo:
o incontri di inizio anno e in itinere per la valutazione;
o colloqui individuali e generali;
o convocazione assembleale dei genitori.
- Eventuali iniziative di formazione e condivisione:
o incontri su specifiche tematiche educative;
o celebrazioni Eucaristiche con i ragazzi aperte anche ai genitori.
Prot. n 1083 del 10-12-2025 - Tit. IV 1

---

## Pagina 48


## I Rapporti Con Il Territorio

La Rete generale dell'Ambito "Brescia e Hinterland"
L'Istituto Salesiano “Don Bosco” ha volontariamente aderito, a decorrere dall'anno scolastico
2013/14, alla Rete generale del Sistema Pubblico di Istruzione dell'Ambito territoriale "Brescia e
Hinterland". La Rete generale costituisce un modello di governance del sistema formativo promosso
dall'USR Lombardia sulla base di quanto previsto dalla legge n.107/2015, inteso come strumento per
una progressiva condivisione di progetti, azioni e risorse.
Sulla base dell’Art. 4 dell'Accordo sottoscritto in data 23/12/2013, le materie fondamentali di
intervento della Rete sono:
-
sicurezza e cultura della sicurezza nelle scuole;
-
generazione e progressiva formalizzazione dei curricula regionali e territoriali, a partire dalle
Indicazioni nazionali e dalle Linee guida vigenti;
-
Sistema nazionale di valutazione e trattamento/impiego proattivi degli esiti delle prove

## Invalsi;

-
integrazione scuola - lavoro;
-
successo formativo (inclusione e contenimento della dispersione scolastica);
-
promozione delle nuove tecnologie nella didattica;
-
internazionalizzazione;
-
formazione e aggiornamento del personale.
Il testo integrale dell'Accordo sottoscritto è disponibile in Segreteria.
La Rete CLIL
Con riferimento alla Scuola Secondaria di II Grado, l'Istituto Salesiano Don Bosco ha aderito, a partire
dall'anno scolastico 2013/14, al Protocollo d'Intesa relativo alla Rete Scolastica CLIL di Brescia. Esso
persegue la finalità di promuovere:
o attività di ricerca e di sperimentazione didattica in ambito CLIL;
o iniziative di formazione in servizio e aggiornamento sull'insegnamento CLIL;
o istituzione di laboratori e scambio di docenti per attività didattiche CLIL;
o iniziative di informazione, di documentazione di ricerche ed esperienze CLIL, di supporto
documentale e strumentale al lavoro degli insegnanti;
o acquisizione di attrezzature, sussidi e materiale per l'attività CLIL.
Il testo integrale del Protocollo è disponibile in Segreteria.
Prot. n 1083 del 10-12-2025 - Tit. IV 1

---

## Pagina 49

Il protocollo tecnico relativo alla formazione sulla salute e sicurezza nei luoghi di lavoro
L'Istituto Salesiano “Don Bosco” ha aderito, a decorrere dall'anno scolastico 2015/16, al
Protocollo tecnico relativo alla formazione sulla salute e sicurezza sui luoghi di lavoro nell’ambito
delle attività in alternanza scuola-lavoro (attualmente PCTO), per i tirocini formativi, per iniziative
di orientamento. Grazie all’adesione a tale protocollo tecnico, - sottoscritto da Agenzie di Tutela della
Salute (ATS), Ufficio Scolastico Territoriale, Ispettorato Territoriale del Lavoro e Provincia di
Brescia - l'Istituto è autorizzato a erogare percorsi di formazione sulla salute e sicurezza sui luoghi di
lavoro che risultano spendibili sia nell’ambito delle attività di PCTO, di tirocini aziendali formativi e
per le iniziative di orientamento, sia nell’ambito dell’ingresso nel mondo del lavoro e universitario al
termine del ciclo scolastico. Il testo integrale del Protocollo è disponibile in Segreteria.
Rapporti con altri soggetti istituzionali, aziende, fondazione, associazioni, enti del territorio e
con stakeholder
Nell’ambito delle relazioni dell'Istituto Salesiano “Don Bosco” con altri soggetti istituzionali,
acquista particolare rilievo la collaborazione con l'Azienda Tutela della Salute di Brescia. Essa si
sostanzia:
-
nell'attivazione di accordi mirati allo svolgimento di percorsi di educazione alla salute e alla
prevenzione delle dipendenze (nelle scuole secondarie di I e II grado);
-
nella predisposizione e aggiornamento della documentazione specifica che accompagna l'iter
scolastico degli studenti con disabilità, DSA o altri tipi di BES (nelle scuole secondarie di I e
II grado);
-
nell’adozione del Protocollo Tecnico relativo alla formazione in materia di salute e sicurezza
sul lavoro da erogare agli studenti nell'ambito dell'attivazione di esperienze di stage, tirocini
e PCTO (nelle scuole secondarie di II grado).
Relativamente al rapporto con altri stakeholder, assumono particolare rilievo:
o le convenzioni stipulate dall'Istituto con le Università (Università Cattolica del Sacro
Cuore di Brescia e Milano, Università degli Studi di Milano e Bergamo) ed altre realtà
del territorio ai fini dello svolgimento di tirocini formativi ed attività di
approfondimento per studenti e insegnanti;
o l'adesione al Comitato Scuola-Impresa istituito presso Confindustria Brescia, settore
Education, in qualità di istituto rappresentante delle scuole paritarie del territorio.
Questa collaborazione attraverso il predetto Comitato, costituisce un fondamentale
punto di partenza per l'elaborazione e l'attivazione dei PCTO;
o le collaborazioni, rinnovate di anno in anno, con centri di studi psicologici e centri
linguistici per la predisposizione e l'attuazione di percorsi formativi specifici rivolti
agli studenti della scuola secondaria di I e di II grado (percorsi di orientamento, di
educazione affettivo-sessuale, certificazioni linguistiche).
o Aziende, associazioni, fondazioni ed enti del territorio per l’elaborazione e
l'attivazione di attività di Project work e tirocinio aziendale nell’ambito dei PCTO;
Prot. n 1083 del 10-12-2025 - Tit. IV 1

---

## Pagina 50

o enti, istituti scolastici, associazioni, fondazioni, enti ed aziende per la partecipazione
a concorsi nazionali ed internazionali relativi a tematiche di interesse curricolare ed
extracurricolare;
o collaborazioni con enti accreditati per attività didattico formative innovative.
La FIDAE
L'Istituto Salesiano Don Bosco è in stretta relazione con la feconda realtà delle altre scuole
paritarie cattoliche del territorio (Brescia e relativa provincia) attraverso la FIDAE, Federazione degli
Istituti di Attività Educativa, ente riconosciuto dalla Conferenza Episcopale Italiana con lo scopo di
rappresentare le scuole cattoliche affiliate in tutte le realtà istituzionali, sia a livello ecclesiale che
sociale. Articolata in organismi direttivi a livello nazionale, regionale e provinciale, la FIDAE si
richiama ai valori del Vangelo e della Costituzione italiana, così come alle grandi tradizioni culturali
e pedagogiche del Paese e delle singole Congregazioni religiose, al fine di promuovere, attraverso
molteplici attività di carattere formativo e culturale, l'attenzione alla persona umana, il ruolo della
famiglia come responsabile prima dell'educazione dei giovani, la libertà e la corresponsabilità come
metodo educativo.
Fondazione Comunità e Scuola
L'Istituto Salesiano Don Bosco, in quanto ente gestore di scuole cattoliche, ha un suo
interlocutore privilegiato, nell'ambito del territorio, nella Fondazione Comunità e Scuola. Questa,
espressione del laicato bresciano in comunione con il Vescovo, è punto di riferimento per tutte le
realtà che si occupano di educazione e formazione, con particolare riferimento al mondo delle scuole
cattoliche, secondo i principi e i valori cristiani, come proposti dal Magistero della Chiesa. La
collaborazione con tale realtà si esplicita principalmente in attività di aggiornamento, tavoli di
confronto tra scuole cattoliche, ma anche con le realtà istituzionali che si occupano, a diversi livelli e
con diverse finalità, del complesso sistema dell'istruzione e della formazione.
L’Ufficio Scuola ILE
L’Istituto Salesiano Don Bosco è parte dell’Ispettoria Salesiana Lombardo-Emiliana, in
quanto tale fa riferimento all’Ufficio Scuola che coordina le scuole salesiane delle due regioni di
competenza. Ciò consente soprattutto una circolazione veloce di notizie, aggiornamenti, buone prassi
e la possibilità di elaborare strategie rodate e condivise per affrontare le nuove sfide e camminare
verso nuovi obiettivi d’avanguardia.
Prot. n 1083 del 10-12-2025 - Tit. IV 1

---

## Pagina 51


## Monitoraggio, Autovalutazione E Rendicontazione

Monitoraggio
Il Monitoraggio del PTOF è svolto dalla Dirigenza Locale. Questo organismo si ritrova una
volta al mese. A partire dalle priorità indicate dal Piano di Miglioramento individua strategie e
decisioni volte a realizzare quanto deciso nel Collegio dei docenti e inserito nel PTOF.
Autovalutazione
Ogni anno, nell’ultima riunione del Collegio dei docenti, viene effettuata un’autovalutazione
del PTOF. Il Collegio si divide in piccoli gruppi seconda delle aree che si intendono verificare, anche
in riferimento al Piano di Miglioramento. Dopo questo momento di confronto ci si ritrova
collegialmente per condividere quanto emerso.
A partire dall’autovalutazione effettuata nel Collegio dei docenti si procederà, infine, ad
aggiornare il Rapporto di Autovalutazione. Inoltre, dopo un confronto nella Dirigenza Locale, durante
il quale verranno condivise le proposte di modifica del PTOF, si procede a prendere le opportune
decisioni da sottoporre al Collegio Docenti in fase di progettazione del nuovo anno.
Prot. n 1083 del 10-12-2025 - Tit. IV 1
Powered by TCPDF (www.tcpdf.org)

---

## Pagina 52

Sezione del PTOF: Le Discipline STEM nell'Indirizzo Elettronica ed
Elettrotecnica
Premessa e Quadro Normativo
Il presente documento illustra l'offerta formativa dell'Istituto nell'ambito delle discipline STEM
(Scienze, Tecnologia, Ingegneria e Matematica), con particolare riferimento all'articolazione
"Elettronica ed Elettrotecnica - specializzazione Elettronica", alla luce del nuovo Decreto-legge n.
45/2025 concernente la riforma degli Istituti Tecnici, la cui piena operatività è prevista a partire
dall'anno scolastico 2026/2027.
La riforma mira a rafforzare il raccordo tra il sistema dell'istruzione tecnica e il mondo del lavoro,
promuovendo percorsi formativi maggiormente rispondenti alle esigenze del mercato e alle sfide
poste dalla transizione digitale ed ecologica. In questo contesto, le discipline STEM assumono un
ruolo centrale e strategico, fungendo da pilastri per lo sviluppo di competenze tecnico-scientifiche
avanzate e per l'orientamento degli studenti verso professioni innovative e ad alto valore aggiunto.
Il nostro Istituto si impegna a fornire una preparazione solida e aggiornata, che combini rigore
teorico e applicazione pratica, per formare tecnici altamente qualificati, capaci di inserirsi con
successo in un settore in continua evoluzione come quello dell'elettronica, dell'automazione e delle
nuove tecnologie emergenti (es. Intelligenza Artificiale, Robotica, IoT).
Obiettivi Strategici in coerenza con la Riforma
In ottemperanza ai principi del D.L. n. 45/2025, l'Istituto si propone di:
● Potenziare le competenze STEM: Rafforzare le conoscenze e le abilità in matematica,
fisica, informatica e nelle discipline tecniche di indirizzo, con particolare enfasi sulle
applicazioni pratiche e sulla risoluzione di problemi reali.
● Favorire l'innovazione e la digitalizzazione: Integrare metodologie didattiche innovative e
l'uso di tecnologie all'avanguardia per lo sviluppo di competenze digitali avanzate, essenziali
per i futuri tecnici.
● Promuovere il raccordo scuola-mondo del lavoro: Intensificare le collaborazioni con le
aziende del settore, le università e gli enti di ricerca, attraverso stage, tirocini, progetti
congiunti e testimonianze di esperti.
● Sviluppare le soft skills: Coltivare le capacità di problem solving, pensiero critico, lavoro
di squadra, comunicazione e autonomia, indispensabili per l'inserimento professionale e la
crescita personale.
● Orientare al futuro: Fornire agli studenti strumenti e opportunità per una scelta
consapevole del percorso universitario o professionale, in linea con le opportunità offerte dal
settore tecnologico.
Prot. n 1084 del 10-12-2025 - Tit. IV 1

---

## Pagina 53

Attività e progetti integrati nel percorso formativo
Il percorso didattico dell'Indirizzo Elettronica ed Elettrotecnica è arricchito da una serie di attività e
progetti che concretizzano gli obiettivi sopra enunciati, favorendo un apprendimento esperienziale e
orientato al futuro.
● Visite aziendali nel settore elettronico e tecnologico: organizzazione periodica di visite
presso aziende leader del settore. Queste esperienze permettono agli studenti di osservare da
vicino i processi produttivi, le tecnologie impiegate e l'organizzazione aziendale, favorendo
la comprensione delle applicazioni pratiche delle conoscenze acquisite e l'orientamento
professionale.
● Partecipazione a diversi concorsi di settore: gli studenti sono attivamente incoraggiati a
partecipare a concorsi del settore elettronico e tecnologico. Tra questi il concorso promosso
da ENEL focalizzato su progetti legati alla sostenibilità energetica e all’innovazione
tecnologica e la Gara Nazionale di Elettronica, un’occasione di confronto e di
valorizzazione delle eccellenze, che stimola l’approfondimento delle conoscenze e lo spirito
competitivo. Queste opportunità permettono loro di mettere alla prova le proprie
competenze, confrontarsi con realtà esterne alla scuola, stimolare la creatività, la ricerca di
soluzioni innovative e la consapevolezza sulle tematiche ambientali.
● Compiti di realtà per l'orientamento: sviluppo di compiti di realtà che simulano situazioni
problematiche o progetti tipici del mondo del lavoro. Questi compiti, spesso
interdisciplinari, permettono agli studenti di applicare le proprie conoscenze e sviluppare
competenze trasversali, fondamentali per l'orientamento.
● Corso di robotica con azienda partner: attivazione di un corso di robotica in
collaborazione con un'azienda partner del settore. Il corso prevede attività pratiche di
programmazione e assemblaggio di robot, sviluppando competenze specifiche nel campo
dell'automazione e della meccatronica.
● Progetti laboratoriali su argomenti approfonditi durante l'anno: realizzazione di
progetti pratici nei laboratori dell'Istituto, che consentono agli studenti di applicare le teorie
apprese in classe, sviluppando prototipi e soluzioni tecnologiche su argomenti affrontati nel
corso dell'anno.
● Progetti multidisciplinari: sviluppo di progetti complessi che integrano conoscenze di
elettronica, informatica e altre discipline, con l'utilizzo della piattaforma Arduino e il
supporto di aziende partner. Questi progetti favoriscono l'approccio ingegneristico e la
capacità di lavorare in team per la realizzazione di soluzioni innovative.
● Incontri con esperti del settore: organizzazione di seminari e incontri con professionisti
dell'industria elettronica, ingegneri e ricercatori nel campo anche dell'Intelligenza
Artificiale. Questi momenti offrono agli studenti una visione aggiornata sulle tendenze
tecnologiche, sulle opportunità di carriera e sulle competenze richieste dal mercato.
● Incontri con l'Università per l'orientamento: organizzazione di incontri con docenti e
ricercatori universitari, presentazione dei corsi di laurea in ingegneria elettronica,
Prot. n 1084 del 10-12-2025 - Tit. IV 1

---

## Pagina 54

informatica e affini. Questi momenti sono cruciali per guidare gli studenti nella scelta del
percorso universitario più adatto alle loro aspirazioni e attitudini.
● Incontri con esperti del settore per l'orientamento professionale: approfondimento delle
tematiche legate all'inserimento nel mondo del lavoro, con testimonianze di professionisti e
discussioni sulle opportunità occupazionali e sulle competenze maggiormente richieste dalle
aziende.
L'implementazione di queste attività, in linea con le direttive del D.L. n. 45/2025, consentirà
all'Istituto di consolidare il proprio ruolo di centro di eccellenza nella formazione tecnica.
Attraverso un approccio didattico dinamico e proattivo, miriamo a preparare i nostri studenti non
solo ad affrontare le sfide attuali, ma anche a essere protagonisti attivi dell'innovazione tecnologica
futura, contribuendo allo sviluppo del Paese.
Contributo della disciplina di Matematica al potenziamento delle STEM
Nel quadro del rafforzamento delle competenze STEM previsto dalla riforma degli Istituti Tecnici e
in coerenza con gli obiettivi delineati dal D.L. n. 45/2025, la disciplina di Matematica contribuisce
in modo significativo all’innovazione metodologica e all’apprendimento laboratoriale attraverso
una serie di progetti sviluppati nei diversi anni di corso.
Tali attività, che superano l’ordinaria trattazione curricolare, promuovono il pensiero critico, la
modellizzazione, l’analisi dei dati e l’applicazione della matematica a situazioni reali, rafforzando la
connessione tra teoria e pratica e favorendo lo sviluppo di competenze utili nei contesti
professionali e tecnologici.
Progetti realizzati nelle varie annualità
Classe prima – “Riconoscere la geometria nella realtà”
Percorso finalizzato a far individuare agli studenti le forme e le strutture geometriche presenti
negli oggetti e negli spazi quotidiani. Attraverso osservazioni, fotografie e attività di
classificazione, gli alunni sviluppano capacità di astrazione, modellizzazione e lettura dello
spazio, competenze fondamentali per le applicazioni STEM.
Classe seconda – “Problemi di scelta tra alternative”
Progetto basato sull’analisi quantitativa per prendere decisioni tra opzioni multiple. Gli studenti
valutano costi, tempi e vincoli logistici ed ecologici, applicano criteri di ottimizzazione e
interpretano dati reali, sviluppando abilità di problem solving e pensiero analitico.
Classe terza – “Dal codice binario alla crittografia”
Percorso che introduce la rappresentazione dell’informazione digitale, dal sistema binario ai
principi di base della crittografia. Il progetto integra matematica, logica e informatica,
favorendo la comprensione dei meccanismi alla base della sicurezza dei dati e del
funzionamento dei sistemi digitali.
Prot. n 1084 del 10-12-2025 - Tit. IV 1

---

## Pagina 55

Classe quarta – “Dalla statistica e probabilità allo studio del gioco d’azzardo”
Progetto che applica concetti statistici e probabilistici all’analisi matematica del gioco
d’azzardo, mettendo in luce valore atteso, rischio, distribuzioni di probabilità e comportamenti
aleatori. L’attività promuove pensiero critico, lettura dei dati e consapevolezza dei modelli
matematici.
Classe quinta – “Matematica finanziaria: strumenti per le decisioni economiche”
Percorso dedicato allo studio di regime semplice e composto, TIR, REA, TAN, TAEG, piani di
ammortamento e rendite. Gli studenti applicano modelli matematici alla valutazione di
investimenti, prestiti e prodotti finanziari, sviluppando competenze quantitative utili sia per la
prosecuzione degli studi sia per l’ingresso nel mondo del lavoro.
Valore aggiunto delle attività proposte
Le attività sopra descritte promuovono le collaborazioni tra matematica, fisica, informatica ed
elettronica per la realizzazione di:
● modelli matematici applicati a fenomeni fisici;
● algoritmi e codici per la gestione dell’informazione;
● analisi statistiche su dati sperimentali;
● studi di fattibilità e ottimizzazione in progetti tecnici.
Queste attività consolidano l’approccio ingegneristico e l’apprendimento integrato.
Inoltre:
● integrano metodologie didattiche innovative, basate su problemi reali e simulazioni;
● promuovono l’uso dei dati, la rappresentazione grafica e la modellizzazione;
● rafforzano le competenze digitali, indispensabili nella transizione tecnologica;
● sviluppano pensiero critico, analitico e logico;
● supportano le soft skills indicate dalla riforma (autonomia, problem solving,
comunicazione e lavoro di squadra);
● favoriscono l’orientamento, mostrando agli studenti applicazioni concrete della
matematica in diversi ambiti tecnici e universitari.
Contributo della disciplina di Fisica al potenziamento delle STEM
Il percorso didattico dell’Indirizzo di Fisica è arricchito da una serie di attività e progetti che
concretizzano gli obiettivi sopra enunciati, favorendo un apprendimento esperienziale, laboratoriale
e orientato al metodo scientifico e all’innovazione tecnologica.
● Compiti di realtà e project‐based learning - Sviluppo di compiti di realtà che simulano
situazioni tipiche del lavoro scientifico: analisi di fenomeni reali, progettazione di
esperimenti, raccolta e interpretazione di dati. Questi compiti, spesso interdisciplinari,
permettono agli studenti di applicare le conoscenze fisiche a contesti concreti e di sviluppare
competenze trasversali fondamentali per il loro futuro. esempi possono essere l’analisi del
Prot. n 1084 del 10-12-2025 - Tit. IV 1

---

## Pagina 56

pendolo semplice con l’elaborazione statistica dei risultati, oppure la forza di repulsione tra
magneti con modellizzazione e analisi dati elaborata statisticamente.
● Partecipazione a concorsi e iniziative STEM - Gli studenti vengono incoraggiati a
partecipare a competizioni e progetti nazionali e internazionali dedicati alla Fisica, alle
scienze applicate e alle STEM. Tra questi il concorso “Space Dream”, mirato alla
conoscenza dello spazio ed alle competenze tipiche di quel settore. “Citizen science”,
attività di collaborazione con ricercatori scientifici internazionali. Queste opportunità
sviluppano pensiero critico, creatività, capacità progettuale e autonomia nella ricerca di
soluzioni innovative.
● Laboratori di costruzione di strumenti di misura e modellini per analisi cinematiche e
dinamiche - Realizzazione pratica di dispositivi di misura (dinamometro, pendolo, camera
oscura, elettroscopio, …), modellini per lo studio del moto dei corpi e delle forze
(macchinine, razzi, …). Queste attività favoriscono la comprensione delle leggi fisiche
tramite l’esperienza diretta, sviluppando manualità, precisione e capacità di problem
solving.
● Attività di simulazione digitale di esperimenti di laboratorio - Utilizzo di software e
piattaforme di simulazione (PhET, Tracker, GeoGebra Physics e altri ambienti digitali) per
esplorare fenomeni fisici complessi, modellizzare sistemi dinamici e riprodurre esperimenti
difficili da realizzare in laboratorio. Queste attività permettono di approfondire la
rappresentazione grafica dei dati, la modellizzazione matematica e l’interpretazione dei
risultati.
● Progetti multidisciplinari e sfide ingegneristiche - Sviluppo di progetti complessi che
integrano conoscenze di fisica, matematica, informatica e tecnologia: costruzione di strutture
autosostenute, progettazione di sistemi meccanici con vincoli specifici, ideazione di veicoli
o oggetti che massimizzino o minimizzino tempi, distanze o energie, attività creative come
ponti, torri, catapulte, roller coaster di biglie. Questi progetti stimolano la collaborazione, la
creatività e la capacità di affrontare problemi pratici con approccio scientifico.
L’implementazione di queste attività, attraverso un approccio didattico dinamico e proattivo, mira a
formare studenti capaci di analizzare, modellizzare e interpretare la realtà fisica, pronti ad affrontare
con consapevolezza e competenza le sfide concrete del mondo del lavoro.
Contributo della disciplina di Scienze al potenziamento delle STEM
L'obiettivo è integrare le tre materie (Scienze della Terra, Biologia e Chimica) attraverso Moduli
pratici e Apprendimento basato sui progetti (PBL) che sviluppino il metodo scientifico, le
competenze analitiche e l'applicazione tecnologica tipica di un indirizzo tecnico.
L’offerta si articola in tre Moduli Laboratoriali tematici, ciascuno culminante in un compito di
realtà.
Modulo 1: Chimica Analitica e Trasformazioni (1° e 2° Anno)
L’Acqua: Solvente e risorsa
Prot. n 1084 del 10-12-2025 - Tit. IV 1

---

## Pagina 57

Obiettivi Specifici:
1.      Comprendere le proprietà dell'acqua e delle soluzioni.
2.      Acquisire competenze di base nell'analisi chimica.
3.      Utilizzare strumenti di misurazione di precisione.
Attività e Progetti Integrati:
Titolazioni Acido-Base: Determinazione della concentrazione di acido acetico nell'aceto o della
durezza dell'acqua;
Analisi Qualitativa dell'Acqua: Misurazione e interpretazione del pH, della conducibilità e della
concentrazione di Sali disciolti (solidi totali disciolti - TDS) in campioni di acqua potabile e di
rubinetto.
Sfida di Reazione: Progettare e ottimizzare una reazione chimica per massimizzare la resa (es.
preparazione di un sapone o di un precipitato).
Conoscenza diretta di una attività produttiva reale: azienda del settore tecnologico alimentare in
cui vedere applicate tecnologie di analisi chimica, verifica strumentale e controllo di qualità.
Discipline Coinvolte: Chimica, e Biologia (calcolo delle concentrazioni, elaborazione dati),
Tecnologia (uso di sensori e strumentazione).
Modulo 2: Scienze della Terra (1°/2° Anno)
Materiali e strutture della Terra:
Obiettivi specifici:
1.  Classificare minerali e rocce;
2.  Comprendere i fenomeni geomorfologici (erosione e sedimentazione);
3.  Applicare principi di geotecnica;
Attività laboratoriali:
1.  Costruzione di un modello sismico;
2.  Analisi sedimentologica (studio della granulometria e della permeabilità del terreno);
3.  Conoscenza diretta delle stratificazioni terrestri attraverso la visita a siti interessati da
rilevanti fenomeni geologici (siti geologici mondiali, luoghi di accadimenti franosi e
geo-idromorfologici);
Prot. n 1084 del 10-12-2025 - Tit. IV 1

---

## Pagina 58

Discipline coinvolte: Scienze della Terra e fisica
Modulo 3: Biologia Applicata e Bioingegneria (2° Anno)
Dall’Organismo alla Tecnologia
Obiettivi specifici:
1.  Comprendere la struttura cellulare e l’osmosi;
2.  Applicare tecniche di laboratorio biologico di base.
3.  Studiare il ruolo dei microorganismi nell’ambiente e nelle produzioni alimentari.
Attività laboratoriali:
1.  Esperimenti di osmosi e diffusione (Osservazione e analisi quantitativa su cellule vegetali)
2.  Colture Microbiologiche e Igiene (Prelievi ambientali e analisi in piastra Petri)
3.  Project-Based Learning: Bio-Risorse (Realizzazione di produzioni alimentari su scala pilota)
Discipline coinvolte: Biologia, Chimica (processi biochimici, fermentazione), Tecnologia e
informatica.
Competenze Trasversali Sviluppate
L'integrazione di questi moduli nel Biennio Tecnologico mira a potenziare le seguenti competenze:
1. Metodo Scientifico Rigoroso: Dalla formulazione dell'ipotesi all'elaborazione statistica dei
risultati (come l'analisi del pendolo).
2. Problem Solving Pratico: Affrontare sfide tecniche (es. costruzione modelli, ottimizzazione
delle reazioni).
3. Competenza Digitale: Utilizzo di software per l'analisi dei dati, la modellizzazione di
processi (simulazioni).
4. Collaborazione (Team Working): Tutti i progetti sono pensati per essere svolti in gruppo,
simulando un ambiente di lavoro tecnico-scientifico.
Prot. n 1084 del 10-12-2025 - Tit. IV 1
Powered by TCPDF (www.tcpdf.org)

---

