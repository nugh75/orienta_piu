# Contenuto PTOF: PAAA8BQ01E_PTOF.pdf

## Pagina 1


## Al Collegio Docenti

e p.c. Al Consiglio di Istituto
Ai Genitori
Al Personale Ata
All’albo
Al Sito Web

## Atto Di Indirizzo Del Dirigente Scolastico Finalizzato Alla Revisione Annuale


## Del Ptof - Triennio 2022-2025

ad integrazione dell’atto di indirizzo precedentemente emanato per la predisposizione del piano triennale
dell’offerta formativa ex art.1, comma 14, legge n.107/2015.
(presentato al Collegio dei Docenti in data 19/09/12023 e al Consiglio d’Istituto in data …………
Con il presente Atto d’Indirizzo, valido per il triennio 2022/2025, si intendono suggerire gli orientamenti
attuativi, in ordine al Piano Triennale dell’Offerta Formativa 2022/2025, e in linea con le disposizioni legislative del
D. Lgs. 62/2017 e del D. Lgs. 66/2017.
Il campo d’azione che fa da sfondo al presente Atto rappresenta una visione di scuola unitaria nell’ispirazione
pedagogica, nelle scelte curriculari e progettuali, nelle pratiche metodologiche, didattiche e valutative, in continuità
orizzontale e verticale.

## Il Dirigente Scolastico


## Vista

la legge n. 107 del 13/07/2015 (d’ora in poi Legge) recante la Riforma del sistema
nazionale d’istruzione e formazione e delega per il riordino delle disposizioni legislative
vigenti;

## Preso Atto

che l’art. 1 della suddetta Legge, ai commi 12-17, prevede che:
−
le Istituzioni Scolastiche predispongono, entro il mese di ottobre dell’anno
scolastico precedente il triennio di riferimento, il Piano Triennale dell’Offerta
Formativa o PTOF (d’ora in poi Piano);
−
il Piano è elaborato dal Collegio dei Docenti sulla base degli indirizzi per le
attività della scuola e delle scelte di gestione e di amministrazione definiti dal
Dirigente Scolastico;
−
il Piano è approvato dal Consiglio d’Istituto;
−
il Piano viene sottoposto alla verifica dell’USR per accertarne la compatibilità
con i limiti d’organico assegnato e, all’esito della verifica, trasmesso dal
medesimo USR al MIUR;
−
una volta espletate le procedure di cui ai precedenti punti, il Piano sarà
pubblicato nel portale unico dei dati della Scuola;

## Tenuto Conto

delle proposte e dei pareri formulati dagli enti locali e dalle diverse realtà istituzionali,
culturali, sociali ed economiche operanti nel territorio, nonché delle proposte dei genitori;

## Istituto Comprensivo “Russo – Raciti”

Via Tindari n. 52 – 90135 Palermo – Tel 091/311151
e-mail: paic8az00v@istruzione.it /PEC: paic8az00v@pec.istruzione.it
codice mecc.PAIC8AZ00V – C.F. 80047400827
Codice Univoco Ufficio: UF6WZE

---

## Pagina 2


## Visto

il Piano di Miglioramento allegato al PTOF 2022/2025;

## Visto

il D. Lgs. 13/04/2017, n. 66 – Norme per la promozione dell'inclusione scolastica degli
studenti con disabilità, a norma dell'articolo 1, commi 180 e 181, lettera c), della legge
13/07/2015, n. 107;

## Visto

il D. Lgs. 13/04/2017, n. 62 – Norme in materia di valutazione e certificazione delle
competenze nel primo ciclo ed esami di Stato, a norma dell'articolo 1, commi 180 e 181,
lettera i), della Legge 13/07/2015, n.107;

## Emana

ai sensi dell’art. 3 del DPR 275/99, così come sostituito dall’art. 1 della Legge 13/07/2015, n. 107, al Collegio il
seguente

## Atto D’Indirizzo

per le attività della Scuola e le scelte di gestione e di amministrazione
1. Per l’aggiornamento del Piano 2022/2025 si partirà dal Piano Triennale dell’Offerta Formativa elaborato
nell’a.s. 2022-2023 e da una analisi attenta della situazione attuale e del contesto territoriale della Scuola.
2. Il Piano dovrà tenere conto del Rapporto di Autovalutazione (RAV), dove sono esplicitati i punti di forza e le
criticità, le priorità e i traguardi in relazione agli obiettivi di processo e del Piano di Miglioramento (PdM) per
il raggiungimento delle priorità e dei traguardi. Il Rapporto di Autovalutazione (RAV) e il conseguente Piano
di Miglioramento, di cui all’art. 6, comma 1, del Decreto del Presidente della Repubblica 28/03/2013, n. 80,
dovranno costituire, pertanto, parte integrante del Piano.
3. Nel definire le attività per il recupero e il potenziamento del profitto, si dovrà tenere conto dei risultati delle
rilevazioni e agli esiti delle prove nazionali standardizzate INVALSI relative allo scorso anno.
4. Le proposte e i pareri formulati dagli enti locali e dalle diverse realtà istituzionali, culturali, sociali ed
economiche operanti nel territorio, di cui tener conto nella formulazione del Piano sono i seguenti:
•
iniziative per la prevenzione e riduzione del disagio giovanile;
•
coinvolgimento e partecipazione dei genitori alla vita scolastica;
•
promozione e diffusione di attività a supporto del ruolo genitoriale con il contributo di figure specialistiche;
•
promozione del valore della cittadinanza attiva.
5. Il Piano dovrà fare particolare riferimento ai seguenti commi dell’art. 1 della Legge:
✓ commi 1 – 4, in particolare, esplicitare la mission dell’Istituzione Scolastica al fine di innalzare i livelli di
istruzione e delle competenze, nel rispetto dei diversi tempi e stili di apprendimento degli alunni, per
contrastare le disuguaglianze socio-culturali, prevenire e recuperare la dispersione e l’abbandono scolastico,
educare alla cittadinanza attiva, garantire il successo formativo di ogni singolo alunno attraverso la
realizzazione del curricolo di scuola, definito sulla base delle esigenze e delle caratteristiche degli alunni, e il
potenziamento del tempo scolastico, tenuto conto delle scelte degli studenti e delle famiglie, in una scuola
operante come laboratorio permanente di ricerca e di sperimentazione didattica;
✓ commi 5 – 7 e 14 si dovrà tenere conto, in particolare, dei seguenti obiettivi, formulati nell’ordine di priorità:
•
c. 7 b) potenziamento delle competenze matematico-logiche e scientifiche;

---

## Pagina 3

•
c. 7 a) valorizzazione e potenziamento delle competenze linguistiche, con particolare riferimento all'italiano
nonché alla lingua inglese e ad altre lingue dell'Unione europea, anche mediante l'utilizzo della metodologia
Content language integrated learning, ri-proposta nelle classi della Scuola Secondaria di I gr.;
•
c. 7 l) prevenzione e contrasto della dispersione scolastica, di ogni forma di discriminazione; potenziamento
dell’inclusione scolastica e del diritto allo studio degli alunni con bisogni educativi speciali attraverso percorsi
individualizzati, al fine di dare a tutti gli alunni le stesse possibilità e favorire lo sviluppo delle potenzialità di
ciascuno;
•
c. 7 i) potenziamento delle metodologie laboratoriali, già attivate ed agite a seguito di percorsi di formazione-
ricerca-azione, quali il laboratorio relativo al modello di grammatica valenziale (Scuola Primaria e Scuola
Secondaria di I gr.) e il laboratorio sullo sviluppo della mentalizzazione (Scuola dell’Infanzia);
•
c. 7 c) potenziamento delle competenze nella pratica e nella cultura musicali, nell’arte e nella storia dell’arte,
nel cinema, nelle tecniche e nei media di produzione e di diffusione delle immagini e dei suoni anche
mediante il coinvolgimento dei musei e degli altri istituti pubblici e privati operanti in tali settori. A tal uopo è
reiterata la richiesta di un corso ad indirizzo musicale nella Scuola Secondaria di I gr. e si favorisce la ripresa
dell’orchestra dell’Istituto Atropidi Sgattaiolati, promuovendo attività anche extracurriculari con l’utilizzo di
risorse di vario genere;
•
c. 7 e) sviluppo di comportamenti responsabili ispirati alla conoscenza e al rispetto della legalità, della
sostenibilità ambientale, dei beni paesaggistici, del patrimonio e delle attività culturali;
•
c. 7 m) valorizzazione della scuola intesa come comunità attiva, aperta al territorio e in grado di sviluppare ed
aumentare l’interazione con le famiglie.
Inoltre, si dovrà tenere conto dei seguenti obiettivi formativi:
•
c. 7 h) sviluppo delle competenze digitali degli studenti, anche per un utilizzo critico e consapevole dei social
network e dei media;
•
c. 7 q) individuazione di percorsi e di sistemi funzionali alla premialità e alla valorizzazione del merito degli
alunni;
•
c. 7 s) definizione di un sistema di orientamento;
•
c. 7 g) potenziamento delle discipline motorie e sviluppo di comportamenti ispirati ad uno stile di vita sano,
con particolare riferimento all’alimentazione e all’educazione allo sport.
✓ comma 10 dovranno essere previsti, per il personale scolastico, interventi di formazione con esperti esterni
per la conoscenza e la formazione relative alla sicurezza;
✓ commi 15 – 16 dovranno essere favorite iniziative volte all’educazione alle pari opportunità e prevenzione
della violenza di genere e di tutte le discriminazioni;
✓ commi 56 – 61 per quanto concerne il Piano Nazionale della Scuola Digitale sono prefissi i seguenti obiettivi:
•
orientamento della Scuola alla promozione di nuove prassi e di nuove metodologie didattiche orientate a
promuovere lo sviluppo degli alunni;
•
utilizzo di una/più piattaforma/e comune/i che risponda/no ai necessari requisiti di sicurezza dei dati a
garanzia della privacy e assicuri/no un agevole svolgimento della DDI
•
utilizzo del registro elettronico nella didattica in presenza/a distanza per la rilevazione della presenza in
servizio dei docenti, per la registrazione della presenza degli alunni a lezione, per le comunicazioni scuola-
famiglia e l’annotazione dei compiti giornalieri;

---

## Pagina 4

•
realizzazione di attività volte allo sviluppo delle competenze digitali degli studenti, anche attraverso la
collaborazione con Università, Associazioni, Enti, nel rispetto dell’obiettivo di cui al comma 7/h;
•
potenziamento degli strumenti didattici e laboratoriali necessari a migliorare la formazione e i processi di
innovazione dell’Istituzione Scolastica;
•
formazione dei docenti per l’innovazione didattica e lo sviluppo della cultura digitale per l’insegnamento,
l’apprendimento e la formazione delle competenze cognitive e sociali degli studenti;
•
formazione del personale di segreteria per l’innovazione digitale dell’Amministrazione;
✓ commi 12 e 24 nell’ambito della formazione obbligatoria in servizio del personale scolastico sarà favorita la
costituzione di reti con scuole, università ed enti accreditati.
Per ciò che concerne attrezzature e infrastrutture materiali occorre tenere presente che è necessario prevedere il
potenziamento delle dotazioni tecnologiche delle aule didattiche ancora sprovviste di LIM e dei laboratori informatici,
nonché prioritariamente della rete internet nei plessi mancanti dell’Istituto.
Per ciò che concerne i posti di potenziamento assegnati, il posto di potenziamento della classe di concorso A-22
della Scuola Secondaria di I gr. sarà utilizzato parte per un progetto di recupero delle competenze di base di Italiano,
parte per le disposizioni e, parzialmente, per l’esonero di alcune ore dei Collaboratori del Dirigente Scolastico; il posto
di potenziamento della classe di concorso A-25 della Scuola Secondaria di I gr. sarà utilizzato, oltre alle disposizioni,
alla prosecuzione di un progetto di metodologia CLIL,in compresenza, di Inglese per veicolare una disciplina
curriculare in lingua; i due posti di potenziamento della Scuola Primaria per la progettazione/recupero delle
competenze di base di Italiano/Matematica degli alunni delle classi II e V e per le disposizioni.
Nell’ambito delle scelte di organizzazione e di gestione, sono previste, oltre alle figure del I e del II
Collaboratore, le figure del Referente Ordine di Scuola, del Responsabile di Plesso e del Coordinatore di Classe. Sono
previste, inoltre, l’istituzione di dipartimenti per aree disciplinari nella Scuola Secondaria di I gr. .
Il Piano dovrà avere cura di valorizzare le azioni di coordinamento di tutte le figure individuate per la
realizzazione dell’offerta formativa (funzioni strumentali, coordinatori di classe, coordinatori dipartimenti
disciplinari); si darà adeguato riconoscimento al ruolo strategico della formazione del personale docente per il
miglioramento degli esiti dei processi di apprendimento.
6. Gli obiettivi di processo per le pratiche educative e didattiche, coerenti con le indicazioni sopra descritte,
saranno:
a. implementazione della programmazione disciplinare collegiale;
b. implementazione dei criteri di valutazione condivisi relativi alle competenze disciplinari, trasversali e del
comportamento;
c. completamento e definizione dei criteri di valutazione degli alunni della Scuola Primaria attraverso giudizi
descrittivi, sulla base delle indicazioni diramate dal MI con Ordinanza n. 172 del 04/12/2021;
d. condivisione di prove comuni di valutazione delle competenze disciplinari e trasversali e delle modalità di
valutazione del comportamento;
e. implementazione del curricolo verticale d’Istituto;
f. implementazione della cittadinanza attiva come definita nel curricolo di Educazione Civica d’Istituto;
g. adeguamento del Piano di Inclusione alla normativa vigente e definizione dei Profili Didattici
Funzionali(PDF) e dei Piani Educativi Individualizzati (PEI) per alunni BES, al fine di assicurare la piena
realizzazione del progetto personalizzato;

---

## Pagina 5

h. aggiornamento piano per la Didattica Digitale Integrata (DDI) alla luce delle disposizioni normative.
7. I progetti e le attività condotti dall’organico dell’autonomia dovranno fare esplicito riferimento agli obiettivi
del Piano. Si terrà conto del fatto che le cattedre di potenziamento serviranno sia alla copertura delle
supplenze brevi sia a progetti dell’offerta formativa finalizzati al recupero degli apprendimenti.
8. Per tutti i progetti e le attività previste nel Piano dovranno essere indicati i livelli di partenza sui quali si
intende intervenire, gli obiettivi cui tendere, le azioni da realizzare e i tempi previsti, i risultati attesi e gli
indicatori quantitativi/qualitativi utilizzati o da utilizzare per rilevarli, così come previsto per la stesura del
Piano di Miglioramento del SNV. Gli indicatori saranno di preferenza quantitativi, cioè espressi in grandezze
misurabili, e/o qualitativi, cioè fondati su descrittori non ambigui di presenza /assenza di fenomeni, qualità,
comportamenti ed, eventualmente, della loro frequenza.
9. Il Piano, infine, dovrà riservare una particolare attenzione alla situazione determinatasi a seguito
dell’emergenza Covid-19 rispetto al benessere degli alunni e del personale scolastico, ai rapporti con le
famiglie e alle relazioni interpersonali costruttive. Dovrà essere promossa la cultura della salute e della
sicurezza, attraverso l’informazione/formazione sulle misure igienico-sanitarie previste dalla normativa
vigente e la sensibilizzazione di studenti e famiglie.
10.   Il Piano sarà aggiornato annualmente a cura del Dirigente Scolastico e delle Funzioni Strumentali e
deliberato dagli Organi competenti nei tempi previsti dalle disposizioni ministeriali.

## Dirigente Scolastico

Dott.ssa Vincenza D’Alcamo

---

