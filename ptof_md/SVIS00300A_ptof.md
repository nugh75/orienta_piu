# Contenuto PTOF: SVIS00300A_PTOF.pdf

## Pagina 1

1

## Ptof


## Piano Triennale Dell’Offerta Formativa

2024 – 2025 / 2025 – 2026 / 2026 – 2027

## Scuola Dell’Infanzia Paritaria Cometé


---

## Pagina 2

2

## Premessa

Il P.T.O.F. (Piano Triennale dell’Offerta Formativa) è un documento che contiene
e legittima i criteri organizzativi della scuola, una vera propria carta d’identità,
che ne indica le risorse culturali e professionali, rivelandosi utile ad insegnanti, ai
genitori alle istituzioni locali.
Con l’entrata in vigore della legge n. 107 del 13 luglio 2015 è stato modificato e
integrato l’articolo 3 del DPR 2757/99, con il quale si dispone una pianificazione
triennale della scuola, che è possibile modificare ed integrare ogni anno entro il
mese di ottobre.
Il presente P.T.O.F. è stato redatto in base alle scelte pedagogiche, alle risorse
disponibili, alle prescrizioni ministeriali, alle capacità e ai bisogni dei bambini e
delle famiglie e alle caratteristiche del territorio.
La scuola dell’infanzia paritaria Cometè, rivolta ai bambini e alle bambine dai tre
ai sei anni, si delinea come un servizio educativo che integra e sostiene l’opera
della famiglia e si colloca in naturale continuità con il nido, la scuola primaria e il
territorio. Questo servizio si pone non solo come un importante momento
sociale, ma anche come agenzia educativa e formativa che persegue la finalità
di promuovere lo sviluppo dell’identità, dell’autonomia, della competenza e di
una prima educazione alla cittadinanza.
La scuola dell’infanzia, pertanto, concorre al pari della famiglia, all’educazione
degli utenti, cooperando  costruttivamente in un rapporto inclusione di
continuità. Per perseguire queste finalità ogni scuola deve predisporre un
ambiente curato, stimolante, creativo e polisensoriale, in modo tale che il
bambino possa imparare attraverso l’esperienza diretta, l’esplorazione, spinto
dalla curiosità e dal desiderio di conoscenza.
La scuola Cometè si impegna a garantire la qualità del presente P.T.O.F., a
mantenerla ed a verificarla nel tempo. Il personale, mediante incontri periodici,
lavora al monitoraggio costante della qualità del servizio, attraverso il
rilevamento dei bisogni e il miglioramento dell’efficacia del funzionamento
globale della struttura educativa. In questo senso il P.T.O.F. costituisce un “patto
educativo” che l’Ente sottoscrive con le famiglie, i bambini e la comunità
territoriale. Si sottolinea, inoltre, che si è incrementato l’uso dei mezzi
tecnologici quale modalità di comunicazione e scambio con le famiglie.

---

## Pagina 3

3

## Finalità

La scuola Cometè si fonda sui diritti dei bambini e propone un ambiente
educativo di apprendimento che, come precedentemente accennato, si pone le
finalità di promuovere lo sviluppo dell’identità, dell’autonomia, della
competenza ed una prima educazione alla cittadinanza.
Consolidare identità personale significa imparare a sviluppare un positivo senso
di sé, a stare bene ed a sentirsi sicuri nell’affrontare nuove esperienze in un
ambiente sociale allargato. Vuol dire imparare a conoscersi e sentirsi
riconosciuti come “persona unica e irripetibile” ma vuol dire anche
sperimentare diversi ruoli e diverse identità: figlio, alunno, compagno, maschio,
femmina, abitante di un territorio, cittadino.
Sviluppare l’autonomia comporta l’acquisizione delle capacità di interpretare e
governare il proprio corpo; di aver fiducia in sé e di fidarsi degli altri; realizzare le
proprie attività senza scoraggiarsi; provare piacere nel fare da sé ma anche nel
cooperare e saper chiedere aiuto; esprimere con diversi linguaggi i sentimenti e
le emozioni; esplorare la realtà, comprendere le regole della vita quotidiana;
partecipare alle negoziazioni e alle decisioni motivando le proprie opinioni, Le
proprie scelte esso e i propri comportamenti; assumere atteggiamenti sempre
più consapevoli e responsabili.
Acquisire competenze significa apprendere, attraverso esperienze educative ed
occasioni di gioco, abilità sensoriali, percettive, motorie, manipolative,
linguistiche, sociali, cognitive e affettive. Imparare a riflettere sull’esperienza
attraverso l’esplorazione, l’osservazione, il confronto tra proprietà, quantità,
caratteristiche, fatti; saper descrivere la propria esperienza e tradurla in tracce
personali e condividere, rievocando, narrando e rappresentando fatti
significativi; sviluppare l’attitudine a fare domande, riflettere, negoziare i
significati.
Vivere la cittadinanza significa scoprire “l’altro da sé” e riconoscere le loro
esigenze, rendendosi conto della necessità di gestire i contrasti attraverso le
regole condivise, che si definiscono attraverso le relazioni, il dialogo,
l’espressione del proprio pensiero, l’attenzione al punto di vista dell’altro, il
primo riconoscimento dei diritti e dei doveri uguali per tutti; significa porre le
fondamenta di un ambito democratico, eticamente orientato, rispettoso degli
altri, dell’ambiente e della natura.

---

## Pagina 4

4

## Riferimenti Normativi

La scuola Cometè è organizzata attenendosi agli “orientamenti della scuola
dell’infanzia” del 1991 integrati e parzialmente modificati dal regolamento
recante le “Indicazioni Nazionali per il curricolo della Scuola dell’Infanzia e del
primo ciclo d’istruzione” del 2012.
I suddetti orientamenti ed Indicazioni nazionali progettano l’attività educativa-
didattica nella scuola dell’infanzia intorno ai cinque campi di esperienza:
1. Il sè e l’altro;
2. Il corpo e il movimento;
3. Immagini, suoni, colori;
4. I discorsi e le parole;
5. La conoscenza del mondo.
Questi campi di esperienza, i cui obiettivi di apprendimento specifici sono
diversificati per i tre, quattro e cinque anni, circoscrivono ambiti “del fare e
dell’agire”, ovvero le aree di esperienza e di sviluppo, che servono a guidare la
crescita e la maturazione del bambino verso il raggiungimento di competenze
basilari mantenendo e creando il legame tra l’esperienza pregressa del
bambino e quella successiva della scuola primaria, esplicitata nelle discipline.
1. Il sé e l’altro
Il campo d’esperienza “Il sé e l’altro” fa riferimento agli interrogativi relativi agli
eventi quotidiani ed alle esperienze che stimolano il bambino a comprendere la
necessità di darsi per riferirsi a norme di comportamento indispensabili per una
valida convivenza civile.
Il bambino al termine della scuola dell’infanzia:
• gioca in modo costruttivo e creativo con gli altri, sa argomentare,
confrontarsi, sostenere le proprie ragioni con adulti e bambini;
• sviluppa il senso dell’identità personale, percepisce le proprie esigenze e i
propri sentimenti, sa esprimerli in modo sempre più adeguato;
• sa di avere una storia personale e familiare, conoscere le tradizioni della
famiglia, della comunità e le mette a confronto con le altre;
• riflette, si confronta, discute con gli adulti e con gli altri bambini e
comincia a riconoscere la reciprocità di attenzione tra chi parla e chi
ascolta;
• pone domande su temi esistenziali e religiosi, sulle diversità culturali, su
ciò che è bene e male, sulla giustizia e ha raggiunto una prima
consapevolezza dei propri diritti e doveri delle regole del vivere insieme;
• si orienta nelle prime generalizzazioni di passato, presente, futuro e si
muove con crescente sicurezza e autonomia negli spazi che gli sono
familiari, modulando progressivamente voce e movimento anche in
rapporto con gli altri le regole condivise;
• riconosce i più importanti segni della sua cultura e del suo territorio, le
istituzioni, i servizi pubblici, il funzionamento delle piccole comunità e
della città.
2. Il corpo e il movimento

---

## Pagina 5

5
Il bambino vive pienamente la propria corporeità, ne percepisce il potenziale
comunicativo ed espressivo.
• Matura condotte che gli consentono una buona autonomia nella gestione
della giornata a scuola.
• Riconosce i segnali e i ritmi del proprio corpo, le differenze sessuali e di
sviluppo e adotta pratiche corrette di cura di sé, di igiene e di sana
alimentazione.
• Prova piacere nel movimento e sperimenta schemi posturali e motori, li
applica nei giochi individuali e di gruppo, anche con l’uso di piccoli
attrezzi ed è in grado di adattarli alle situazioni ambientali all’interno della
scuola e all’aperto.
• Controlla l’esecuzione del gesto, valuta il rischio, interagisce con gli altri
nei giochi di movimento, nella danza, nella comunicazione espressiva.
• Riconosce il proprio corpo, le sue diverse parti e rappresenta il corpo
fermo e in movimento.
•
3. Immagini, suoni e colori
È il campo d’esperienza in cui il bambino comunica, esprime emozioni,
racconta, utilizzando le varie possibilità che il riguardo del corpo consente.
• Inventa storie e sa esprimerle attraverso la drammatizzazione, il disegno,
la pittura e altre attività manipolative.
• Utilizza materiali e strumenti, tecniche espressive e creative.
• Esplora le potenzialità offerte dalle tecnologie.
• Segue con curiosità e piacere spettacoli di vario tipo (teatrali, musicali,
visivi, di animazione…).
• Sviluppa interesse per l’ascolto della musica e per la fruizione di opere
d’arte;
• Scopre il paesaggio sonoro attraverso attività di percezione e produzione
musicale utilizzando voce, corpo e oggetti.
• Sperimenta e combina elementi musicali di base, producendo semplici
sequenze sonoro- musicali.
• Esplora i primi alfabeti musicali, utilizzando anche i simboli di una
notazione informale per codificare i suoni percepiti e riprodurli.
4. I discorsi e le parole
È il campo di esperienza in cui il bambino usa la lingua italiana, arricchisce e
precisa il proprio lessico, comprende parole e discorsi, fa ipotesi sui significati.
• Esprime e comunica agli altri emozioni, sentimenti, argomentazioni
attraverso il linguaggio verbale che utilizza in differenti situazioni
comunicative.
• Sperimenta rime, filastrocche, drammatizzazioni, inventa nuove parole,
cerca somiglianze e analogie tra i suoni e i significati.
• Ascolta e comprende narrazioni, racconta e inventa storie, chiede e offre
spiegazioni, usa il linguaggio per progettare attività e per definirne regole.

---

## Pagina 6

6
• Ragiona sulla lingua, scopre la presenza di lingue diverse, riconosce e
sperimenta la pluralità dei linguaggi, si misura con la creatività e la
fantasia.
• Si avvicina alla lingua scritta, esplora e sperimenta prime forme di
comunicazione attraverso la scrittura, incontrando anche le tecnologie
digitali e i nuovi media.
5. La conoscenza del mondo
È il campo in cui il bambino raggruppa e ordina oggetti e materiali secondo
criteri diversi, ne identifica alcune proprietà, confronta e valuta quantità.
• Utilizza simboli per registrarle, esegue misurazioni usando strumenti alla
sua portata.
• Sa collocare le azioni quotidiane nel tempo della giornata e della
settimana;
• Riferisce correttamente eventi del passato presente, sa dire cosa potrà
succedere in un futuro immediato e prossimo.
• Osserva con attenzione il suo corpo, gli organismi viventi e i loro ambienti,
i fenomeni naturali, accorgendosi dei loro cambiamenti.
• Si interessa a macchine e strumenti tecnologici, sa scoprirne le funzioni e i
possibili usi.
• Ha familiarità sia con le strategie del contare e dell’operare con i numeri
sia con quelle necessarie per eseguire le prime misurazioni di lunghezze,
pesi e altre quantità.
• Individua le posizioni di oggetti e persone nello spazio, usando termini
come davanti/dietro, sopra/sotto, destra/sinistra etc.; segue correttamente
un percorso sulla base di indicazioni verbali.

---

## Pagina 7

7

## Il Curricolo

Il curricolo si articola sulla base delle otto competenze chiave europee che
rappresentano la finalità generale dell’istruzione e dell’educazione. Esse
spiegano le motivazioni dell’apprendimento attribuendogli senso e significato.
Le otto competenze chiave sono delle “metacompetenze” poiché come dice il
Parlamento Europeo “sono quelle di cui tutti hanno bisogno per la realizzazione
e lo sviluppo personale, la cittadinanza attiva, l’inclusione sociale e
l’occupazione” e sono esplicitate nella raccomandazione del Parlamento
Europeo del 18 dicembre 2006 e riportate dalle Indicazioni Nazionali del 2012:
1. Comunicazione nella madrelingua a cui fanno capo le competenze
specifiche della lingua e del campo di esperienza “i discorsi delle parole”.
2. Comunicazione una delle lingue straniere a cui fanno capo le
competenze specifiche della lingua straniera e del campo di esperienza “i
discorsi e le parole”.
3. Competenze di base in matematica, scienze e tecnologia a cui fanno capo
prevalentemente le competenze specifiche del campo di esperienza “la
conoscenza del mondo”.
4. Competenza digitale a cui fanno capo le competenze tecnologiche di
utilizzo delle tecnologie della comunicazione e dell’informazione,
naturalmente al livello iniziale proprio di una didattica della scuola
dell’infanzia. I campi di esperienza in cui questa competenza può essere
perseguita sono tutti, con alcune peculiarità più tipiche del campo
“immagini, suoni e colori”.
5. Imparare a imparare è competenza metodologica fondamentale a cui
non corrispondono nelle Indicazioni traguardi specifici. Le competenze
specifiche sono state ideate dalla scrivente e i campi di esperienza in cui
esercitare questa competenza sono, ovviamente, tutti.
6. Competenze sociali e civiche a cui fanno capo le competenze specifiche
facenti parte del campo di esperienza “il sé e l’altro”.
7. Spirito di iniziativa e intraprendenza: a questa competenza chiave fanno
capo competenze metodologiche come la presa di decisioni, il problem
solving, le competenze progettuali: indicatori di competenza e loro
articolazione in abilità e conoscenze sono opera della scrivente. I campi di
esperienza in cui esercitarla sono tutti.
8. Consapevolezza ed espressione culturale: a questa competenza fanno
capo le competenze specifiche relative alla lettura, fruizione e produzione
di messaggi visivi, sonori, musicali, artistici, all’espressione corporea. Per
praticità didattica e di valutazione, la competenza chiave è stata
disaggregata nelle componenti:
• competenze relative all’espressione visiva, musicale e artistica che si
riferisce al campo di esperienza: “immagini, suoni e colori”;
• competenze relative alla consapevolezza e all’espressione corporea
che fanno capo ai due campi di esperienza: “il corpo e il movimento”
e “immagini, suoni e colori”.
La scelta di organizzare il curricolo su competenze chiave è motivata dalla
scelta di reperire un filo conduttore unitario all’insegnamento/apprendimento

---

## Pagina 8

8
rappresentato dalle stesse competenze chiave. Esse travalicano le pur blande
specificità dei campi di esperienza come è naturale per le competenze.

---

## Pagina 9

9

## Organizzazione Della Scuola

La scuola dell’infanzia  è un ambiente di vita, di relazione, di apprendimento in
cui diversi fattori concorrono a creare le condizioni per un clima di
apprendimento significativo e di qualità:
• Lo spazio accogliente e curato: particolare cura e attenzione è dedicata
alla predisposizione di un ambiente educativo che favorisca nei bambini
le attività autonome e liberamente scelte, la concentrazione nel lavoro
intrapreso, le relazioni significative con gli altri che promuovono
atteggiamenti di osservazione, esplorazione e ricerca. È un ambiente di
vita, una casa nella scuola, un luogo in cui il bambino si sente libero di
agire, di scegliere secondo il suo interesse poiché tutti i particolari del
contesto possono diventare motivo di attività. È cura della scuola
predisporre, curare e qualificare l’ambiente educativo a misura dei
bambini: attraente e ordinato nell’armonia estetica, con spazi articolati e
ricchi di angoli in cui lavorare, pensare e immaginare seguendo il proprio
ritmo di crescita. Ambienti accoglienti e rassicuranti, al servizio dell’attività
autonoma dei bambini all’interno dei quali si muoveranno liberamente
con e senza mediazione degli adulti.
• Il tempo disteso: il tempo costituisce una risorsa fondamentale per lo
sviluppo del curricolo, gli Orientamenti del 1991 affrontano il nodo del
rapporto tra scuola dell’infanzia e tempo, qualificandolo con una serie di
enunciati: “il tempo scolastico assume un’esplicita valenza pedagogica (…)
il ritmo della giornata deve salvaguardare il benessere psicofisico (…) la
percezione individuale del tempo (…) le scansioni temporali eviteranno le
ripartizioni rigide (…) l’affaticamento (…) l’attenta considerazione dei tempi
necessari (…) la diversa intensità di impegno (…) la corretta concentrazione
dei tempi”. Il concetto del “tempo disteso” converge con l’idea che
l’educazione/ insegnamento non possono vertere esclusivamente sui
contenuti di conoscenza ma debba anche favorire l’approccio a strategie,
metodi, linguaggi che ne sostengono il processo di organizzazione.
• La documentazione: per materiale documentale si intende qualsiasi
oggetto, prodotto o strumento utile a richiamare e/o conservare la
memoria di avvenimenti e/o situazioni significative. In campo educativo e
didattico la documentazione costituisce una testimonianza, la memoria di
come si era, di ciò che è accaduto, di ciò che è stato fatto e, spesso, delle
ragioni che hanno portato alla determinazione di eventi o situazioni.
Inoltre, le ragioni della documentazione trovano le radici più profonde
nella riflessione e nella condivisione dell’esperienza.
• Lo stile educativo: la scuola promuove la crescita culturale dell’alunno
assumendo un modello incentrato sulla didattica, sui progetti e sui
laboratori per favorire un apprendimento pluridisciplinare costituito da
conoscenze, abilità e competenze.
• L’organizzazione: la scuola garantisce un contesto di apprendimento
specifico per età mediante la suddivisione degli alunni in sezioni
omogenee con l’obiettivo di valorizzare le singole individualità, potenziare
la relazione e lo scambio tra pari.
La struttura educativa, ha individuato:

---

## Pagina 10

10
• una figura di coordinamento che garantisce l’organizzazione generale
della scuola e il monitoraggio delle attività educativo-didattiche
curriculari ed extracurriculari approvate dalla Direzione, nonché
l’organizzazione logistica delle risorse umane impiegate nella struttura e i
rapporti con le famiglie e la comunità locale;
• un’equipe di insegnanti;
• personale ausiliario e di cucina;
Tutto il personale presente nella scuola (educativo, ausiliario e di cucina) è in
possesso dei titoli e della formazione prevista dalla normativa vigente per i
rispettivi ruoli professionali. Ogni componente del gruppo di lavoro arricchisce
l’equipe grazie alle proprie competenze specifiche, derivanti da diversi percorsi
di studio e/o formazione.
Figure strumentali
Area
N. Docenti incaricati
Inclusione

## N. 2

Potenziamento della lingua inglese

## N. 2

Potenziamento educazione musicale

## N. 1

Potenziamento educazione motoria

## N. 1

1.1.
Collaboratori esterni
Per la realizzazione dell’offerta formativa della scuola interviene, inoltre,
personale esperto in specifici ambiti didattici, ad esempio per l’educazione
musicale, la lingua inglese e l’insegnamento dell’educazione motoria. Questi
collaboratori fanno parte del Consiglio d’Intersezione di ogni singolo servizio e si
attengono all’approccio pedagogico e ai metodi previsti dal Progetto Educativo.
1.2.
Organi Collegiali e forme di rappresentanza
Le forme di partecipazione all’offerta formativa da parte di tutto il personale
docente e non docente, delle famiglie sono regolate dalla normativa prevista
nell’ambito degli Organi Collegiali (D.L. 16 aprile 1974 n. 297 e successive
revisioni del D.L. 233 del 30 giugno 1999), per cui nella scuola sono istituiti:
• Il Collegio dei Docenti della scuola dell’infanzia, che è presieduto dal
Direttore o da un suo delegato ed è composto da tutti gli insegnanti della
scuola dell’infanzia. Si riunisce periodicamente nel corso dell’anno
scolastico.
• Il Consiglio di Intersezione, composto dal personale della scuola e da 1
rappresentante dei genitori eletto dai genitori stessi per ogni sezione. Si
riunisce: 1 volta al mese nella composizione “tecnica” (con i docenti) e
almeno 3 volte nel corso dell’anno scolastico con la presenza anche dei
rappresentanti dei genitori eletti.

---

## Pagina 11

11

---

## Pagina 12

12

## Area Pedagogico-Didattica

1. Principi pedagogici
1.1.
Bisogni e diritti delle bambine e dei bambini
L’intervento educativo e didattico della scuola dell’infanzia è orientato
costantemente a rilevare e rispondere in maniera efficace e qualificata ai
“bisogni irrinunciabili dei bambini”, che possono essere identificati come:
1. Il bisogno di costanti relazioni di cura;
2. Il bisogno di protezione e di sicurezza;
3. Il bisogno di essere accolti nella propria differenza individuale;
4. Il bisogno di esperienze adeguate al proprio grado di sviluppo;
5. Il bisogno di limiti, di struttura e di guida;
6. Il bisogno di comunità stabili, di supporto e di appartenenza culturale.
(Brazelton e Greenspan, 2000, p. 121).
Le esigenze di crescita dei bambini vengono considerate dei diritti
fondamentali alla loro protezione, promozione e partecipazione, come sancito
dalla “Convenzione Internazionale sui Diritti dell’Infanzia”, proclamata nel 1989
dall’ONU e sottoscritta dallo Stato Italiano nel 1991.
Art. 3: Quando un adulto ha a che fare con te, deve fare quel che è meglio per
te.
Art. 6: Tutti devono riconoscere che hai il diritto di vivere.
Art. 7: Hai il diritto di avere un nome, e al momento della tua nascita il tuo
nome, il nome dei tuoi genitori e la data.
Art. 12: Quando degli adulti prendono una decisione che ti riguarda in qualsiasi
maniera, hai il diritto di esprimere la tua opinione e gli adulti devono prenderti
sul serio.
Art. 13: Hai il diritto di imparare e di esprimerti per mezzo delle parole, della
scrittura, dell’arte e così via, a meno che queste attività non danneggino i diritti
degli altri;
Art. 14: Hai il diritto di pensare quello che vuoi e di appartenere alla religione
che preferisci. I tuoi genitori devono aiutarti a distinguere fra ciò che è giusto e
ciò che è sbagliato;
Art. 23: Se sei un disabile, fisico o psichico, hai diritto a cure speciali e a
un’istruzione speciale, che ti permettano di crescere come gli altri bambini.
Art. 24: Hai il diritto di godere di una buona salute. Ciò significa che devi
ricevere cure mediche e farmaci quando sei malato. Gli adulti devono fare di
tutto per evitare che i bambini si ammalino, in primo luogo nutrendoli e
prendendosi cura di loro.
Art. 28: Hai il diritto di ricevere un’istruzione. Devi ricevere un’istruzione
primaria, che deve essere gratuita. Devi anche poter andare alla scuola
secondaria.
Art. 29: Lo scopo della tua istruzione è di sviluppare al meglio la tua
personalità, i tuoi talenti e le tue capacità mentali e fisiche. L’istruzione deve
anche prepararti a vivere in maniera responsabile e pacifica, in una società
libera, nel rispetto dei diritti degli altri e nel rispetto dell’ambiente.
Art. 31: Hai il diritto di giocare.
(da “I Diritti dei Bambini in parole semplici”, UNICEF, 2000).

---

## Pagina 13

13
La scuola dell’infanzia Cometè si impegna pertanto a progettare, realizzare e
verificare le azioni educative considerando i bisogni, i diritti e le potenzialità
dell’infanzia come lo sfondo che ispira la relazione educativa le scelte
metodologiche.
2. Una scuola inclusiva: differenze individuali, disabilità e altri BES
(Bisogni Educativi Speciali), educazione interculturale.
L’inclusione di tutte le differenze da parte della scuola dell’infanzia Cometè si
fonda sull’adozione di alcuni criteri pedagogici generali, che qui vengono
sinteticamente riportati:
• Personalizzazione: l’offerta formativa finalizzata a rispondere ai bisogni e
alle risorse di tutti i bambini che vi sono accolti, attraverso proposte e
atteggiamenti il più possibile individualizzati, nel rispetto dei ritmi
individuali di sviluppo e delle diverse modalità di conoscere la realtà e di
stabilire relazioni con gli altri. Il progetto educativo della scuola è infatti
coerente con il principio che esistono diversi modi, tutti ugualmente
legittimi e significativi, di “essere intelligenti” (Gardner, 1987) e che ogni
bambino possiede delle caratteristiche costituzionali di temperamento
(Chess, Thomas, 2002) e dei talenti originali che vanno valorizzati e
potenziati, facilitando l’acquisizione di altre abilità e competenze.
• Globalità: un bambino può evolvere integralmente e “diventare quello
che è” se le varie dimensioni della sua crescita (fisica, cognitiva, emotiva e
sociale) vengono considerate di pari importanza nell’organizzazione degli
spazi, dei tempi e delle attività.
Le proposte educative pongono così attenzione a sollecitare tutti i canali
sensoriali con cui i bambini costituiscono il loro “sapere”, “saper fare” e “saper
essere”, attraverso la predisposizione di esperienze nell’area espressiva del dire e
del dirsi (il linguaggio verbale, grafico-pittorico, manipolativo, musicale, teatrale
etc.), nell’area cognitiva del pensare (i concetti spaziali, temporali, logico-
matematici, causali, di problem solving), nell’area psicomotoria del muoversi e
dell’esplorare e nell’area affettiva e sociale dello stare bene con sé e con gli altri.
2.1.
Disabilità e altri BES (Bisogni educativi Speciali)
Il concetto di “integrazione” scolastica, riportato nella L. 517/1977 e nella L.
104/1992 che hanno introdotto importanti innovazioni e regolamentato le azioni
delle scuole nell’ambito della disabilità certificata, è stato progressivamente
sostituito da quello di “inclusione”, in particolare nella Direttiva del 27/12/2012 e
nella C.M. n. 8 del 6/03/2013, che contengono indicazioni per l’intervento a favore
dei bambini con BES (Bisogni educativi Speciali).
L’inclusione è intesa, infatti, come un processo di modificazione reciproca,
attraverso cui la scuola nella sua globalità si organizza, per rispondere ai bisogni
di tutti bambini e, in particolare, dei bambini con “bisogni speciali”.
Con la definizione di “Bisogni educativi Speciali” si intende un deficit/disabilità
certificata o una difficoltà anche transitoria nel funzionamento cognitivo,
emotivo o sociale, rilevata dalla scuola o segnalata dalla famiglia, che richiede la

---

## Pagina 14

14
programmazione, l’attuazione e la valutazione di un intervento personalizzato
all’interno del gruppo di bambini (Ianes, 2005).
A questo scopo, la scuola dell’infanzia Cometè mette in atto delle “buone prassi”
che prevedono:
a) tempi e spazi progettati in maniera flessibile, per permettere ad ogni
bambino di esplorare, osservare, capire, sperimentare e comunicare in
base ai propri bisogni e alle proprie capacità;
b) la programmazione congiunta dell’attività didattica per il gruppo e del
percorso personalizzato a favore del bambino con BES, in modo da
promuovere la sua massima appartenenza e partecipazione;
c) la costituzione di un gruppo di lavoro interno alla scuola che è
responsabile dell’inclusione del bambino con BES, composto dalla
coordinatrice del servizio, dall’insegnante di sostegno, se previsto dalla
certificazione, dagli insegnanti di sezione e da eventuali altre figure che si
prendono cura del bambino all’interno/esterno della scuola (come
l’operatore socio-sanitario), per programmare e attuare in forma coerente
e collegiale il progetto individualizzato;
d) il coinvolgimento della famiglia nella co-costruzione e valutazione del
PDP (Profilo Dinamico Funzionale) e del PEI (Piano Educativo
Individualizzato) nelle situazioni di disabilità o del PDP (Progetto Didattico
Personalizzato) nel caso di altri BES, attraverso incontri periodici (almeno
3 nel corso dell’anno scolastico): “le famiglie dei bambini con disabilità
trovano nella scuola un adeguato supporto capace di promuovere le
risorse dei loro figli, attraverso il riconoscimento delle differenze e la
costruzione di ambienti educativi accoglienti e inclusivi, in modo che
ciascun bambino possa trovare attenzioni specifiche ai propri bisogni e
condividere con gli altri il proprio percorso di formazione” (“Indicazioni per
il Curricolo della scuola dell’infanzia e il primo ciclo dell’Istruzione” MIUR,
2012);
e) la collaborazione con professionisti dei servizi per la riabilitazione che
eventualmente seguono il bambino, attraverso degli incontri periodici
(almeno 2 nel corso dell’anno scolastico)  per la condivisione del progetto
individualizzato;
f) La costituzione del Gruppo di lavoro e di Studio per l’inclusione (GLI),
previsto dalla L. 104/1992 e dalla C.M. n. 8 del 6 marzo 2013, presieduto dal
Direttore o da un suo delegato e dai rappresentanti degli insegnanti
(referenti per l’inclusione), i cui “componenti sono integrati da tutte le
risorse specifiche e di coordinamento presenti nella scuola (funzioni
strumentali, insegnanti per il sostegno, AEC, assistenti alla
comunicazione, docenti “disciplinari” con esperienza e/o formazione
specifica con compiti di coordinamento delle classi, esperti istituzionali o
esterni in regime di convenzionamento con la scuola” (C.M. n. 8/2013).
Al GLI sono affidati compiti relativi a:
- rilevazione dei BES nelle scuole;
- raccolta e documentazione degli interventi organizzativi e
didattico-educativi posti in essere per l’inclusione;
- focus/confronto sulle diverse situazioni presenti nella scuola;

---

## Pagina 15

15
- consulenza e supporto tra insegnanti sulle azioni e strategie
più efficaci per la gestione in prospettiva inclusiva;
- rilevazione, monitoraggio, valutazione e riprogettazione
periodica del livello di inclusone scuole;
- elaborazione del PAI (Piano Annuale per l’Inclusività) a favore
di tutti i bambini con BES, da redigere al termine di ogni anno
scolastico.
Al fine di accrescere la consapevolezza della comunità educante rispetto
all’importanza dei processi inclusivi e delle buone pratiche educative da attuare,
la scuola dell’infanzia, attraverso il Gruppo di Lavoro per l’Inclusione (G.L.I),
elabora annualmente il Piano Annuale per l’Inclusività (P.A.I.). Questo
documento, come definito nella C.M. n. 8 del 6 marzo 2013 (Direttiva Ministeriale
27 dicembre 2012),  “Strumenti di intervento per alunni con bisogni educativi
speciali e organizzazione territoriale per l’inclusione scolastica”, costituisce uno
strumento di “analisi delle criticità e dei punti di forza degli interventi di
inclusione scolastica operanti nell’anno trascorso” al fine di formulare, per il
successivo anno scolastico, proposte volte ad incrementare il livello di in
inclusività.
Il P.A.I. permette quindi di definire delle buone prassi di inclusione nell’ambito
delle proposte educative legate alle programmazioni didattiche, della gestione
delle classi, della formazione degli insegnanti, delle relazioni tra scuola, famiglia
e agenzie del territorio.
Il P.A.I. Viene discusso e deliberato al termine e all’inizio di ciascun anno
scolastico in sede di Gruppo di Lavoro per l’Inclusione (G.L.I.) prima, e di Collegio
Docenti, poi.
3. Educazione interculturale
La complessità della società attuale e la ricchezza degli scambi che vi
avvengono, richiedono che le future generazioni siano dotate di “teste ben
fatte” piuttosto che di “teste ben piene” (Morin, 2000), per contribuire
attivamente e positivamente ad un mondo sempre più vario e plurale.
La presenza nelle scuole di bambini e famiglie con diverse appartenenze
etniche, linguistiche, culturali e religiose rende in realtà solo più visibile la
multiculturalità che caratterizza comunque ogni contesto sociale e educativo,
anche in assenza di persone migranti, rendendo fondanti nel progetto
educativo i temi dell’accoglienza e della valorizzazione delle differenze e delle
storie di tutti e di ciascuno.
La finalità della scuola dell’infanzia Cometè è infatti l’accompagnamento della
crescita di persone autonome, responsabili e solidali.
L’educazione “interculturale” non corrisponde semplicemente all’educazione
“multiculturale”, che è un’operazione quasi esclusivamente descrittiva del fatto
che nei nostri contesti di vita sono presenti persone che provengono da varie
parti del mondo (per le quali è utile mettere in atto degli interventi specifici per
il loro inserimento e per conoscere le loro abitudini e credenze). L’educazione
interculturale non è quindi un intervento compensativo, uno specialismo o

---

## Pagina 16

16
un’attività/laboratorio aggiuntivo che si colloca in un momento prestabilito e
definito dell’orario scolastico, ma viene assunta come la “nuova normalità” e lo
“sfondo integratore dell’educazione” all’interno di un servizio per l’infanzia.
L’educazione interculturale viene così intesa come formazione alla convivenza
tra tutte le differenze (non solo quelle che vengono da lontano) per la
costruzione di identità aperte, flessibili e solidali, rispettose delle diverse
appartenenze culturali, linguistiche, etniche e religiose: “Modelli culturali ed
educativi, esperienze religiose diverse, ruoli sociali e di genere hanno modo di
confrontarsi, di rispettarsi e di evolvere verso i valori di convivenza in una
società aperta e democratica” (Indicazioni per il Curricolo della Scuola
dell’Infanzia e il primo ciclo dell’Istruzione, MIUR, 2012).
Una “scuola interculturale” si costruisce intenzionalmente in tutte le aree di
funzionamento della scuola:
- progetto educativo: obiettivi di tipo cognitivo e socio-affettivo;
collaborazioni interne e apertura alla comunità territoriale; valutazione
complessiva e sistematica del progetto educativo;
- organizzazione: collegialità e cooperazione nel gruppo di lavoro delle
scuole; flessibilità nell’uso di spazi e di tempi; cura dell’accoglienza e della
comunicazione con bambini e adulti; collaborazione con le famiglie;
- metodologia e strumenti: metodi e tecniche attive e cooperative;
approccio laboratoriale; decentramento e comparazione di punti di vista
diversi; esposizione alla pluralità di relazioni, attività, materiali; approccio
alla conoscenza basato su ipotesi, sperimentazioni, processi di problem
solving, attenzione e rispetto delle diverse intelligenze e stili di
apprendimento;
- contenuti e attività: filoni tematici affrontati in modo che sia possibile
riconoscere e valorizzare elementi culturalmente specifici e comuni
all’intera umanità (le fiabe, i giochi, la casa, la famiglia, il ciclo di vita, le
pratiche di cura, il cibo, il viaggio, le feste, la musica, l’arte, le emozioni, i
simboli, i riti, il rapporto con la natura, l’architettura etc.)
4. Imparare e crescere con gli adulti e con i coetanei
“I bambini sono alla ricerca di legami affettivi e di punti di riferimento, di
conferme e di serenità e, al contempo, di nuovi stimoli emotivi, sociali, culturali,
di ritualità, ripetizioni, narrazioni, scoperte” (Indicazioni per il Curricolo della
Scuola dell’Infanzia e il primo ciclo dell’Istruzione, MIUR, 2012).
L’instaurarsi nella scuola di una positiva relazione affettiva tra i bambini e gli
adulti e tra i bambini stessi rappresenta una condizione necessaria per un
sereno sviluppo e per l’apprendimento di nuove conoscenze e capacità.
A partire dal bisogno di sicurezza affettiva che caratterizza l’infanzia, il rapporto
tra i bambini, gli insegnanti e gli altri componenti del gruppo di lavoro
(personale ausiliario e addetto alla cucina) è finalizzato alla costruzione per ogni
bambino della “base sicura” di legami di positivo attaccamento (Bowlby, 1989),
che sono complementari alle sue relazioni familiari.
Per conseguire tale obiettivo, l’équipe educativa della scuola adotta nei diversi
momenti della giornata degli atteggiamenti di accoglienza, ascolto ed empatia,
riconoscendo e valorizzando le specificità e le differenze di tutti i bambini e

---

## Pagina 17

17
delle loro famiglie. Sperimentare relazioni solide e coerenti con gli adulti e con i
coetanei aiuta così i bambini a sviluppare progressivamente l’autonomia,
l’identità personale e le diverse competenze affettive e cognitive.
Le relazioni sicure sviluppano nei bambini delle capacità di resilienza, che è la
capacità di riprendere una positiva traiettoria di vita anche dopo un’esperienza
difficile e traumatica. È infatti più facile per i bambini superare nel presente e
soprattutto nel futuro le inevitabili difficoltà e frustrazioni che la crescita (e poi la
vita) propone se gli adulti (i genitori e i familiari con gli insegnanti ed
eventualmente altre persone che possono svolgere compiti di cura) li aiutano a
sviluppare dei fattori protettivi. Un approccio pedagogico attento ai processi di
resilienza presta quindi attenzione più che alle criticità e ai limiti, pur senza
negarli, alle risorse che ognuno può trovare in sé e negli altri per affrontare i
cambiamenti che comporta il cammino per diventare grandi.
L’azione educativo-didattica della scuola comprende quindi lo sviluppo di
alcune dimensioni di un’identità resiliente:
- immaginazione e creatività;
- autostima e senso di efficacia personale;
- gioco;
- senso dell’umorismo;
- cooperazione ed interazione anche fra coetanei.
Oltre al rapporto significativo con adulti e responsabili e affidabili, il bambino ha
analogamente bisogno di interagire con i propri coetanei, condividendo
esperienze, emozioni e pensieri, a partire da “un’ipotesi positiva molto forte sulle
possibilità dei bambini di condividere riflessioni e attività fino alla costruzione
condivisa delle conoscenze, dando credito ai bambini e alle loro potenzialità,
non pensando che lo sviluppo dipenda dall’insegnamento dell’adulto”
(Malaguzzi, 1999, p. 111).
In questo senso i servizi per l’infanzia sono intesi dalla scuola dell’infanzia
Cometè prima di tutto come luoghi di esperienze condivise tra i bambini, che
sono portatori di molteplici differenze che possano entrare in circolazione nei
gruppi come risorse affettive e cognitive.
Diventa molto importante a questo scopo promuovere sistematicamente nelle
scelte metodologiche delle occasioni sistematiche di scambio e cooperazione
nel gruppo dei bambini, in cui l’apprendimento individuale viene facilitato e
reso più ampio se c’è la possibilità di un confronto e di un’elaborazione
collettiva: “l’apprendimento umano presuppone una natura sociale specifica e
un processo attraverso il quale i bambini si inseriscono gradualmente nella
vita intellettuale di coloro che li circondano”. (Vygotskij, 1934).

---

## Pagina 18

18

## Scelte Educative

1. Progettazione educativo-didattica
L’attività educativo-didattica viene realizzata secondo una programmazione
annuale redatta all’inizio di ogni anno educativo dal personale della scuola, in
forma collegiale e con la supervisione del Direttore e della responsabile del
coordinamento dei servizi educativi.
La programmazione annuale comprende:
- Il “Progetto educativo del servizio” in cui sono contenuti l’analisi dei
bisogni delle risorse dello specifico contesto territoriale e le linee
progettuali in relazione agli aspetti organizzativi del servizio, alla
metodologia didattica, alla continuità verticale e orizzontale, con
particolare riferimento alla collaborazione con le famiglie e alla collegialità
nel gruppo di lavoro, con i relativi allegati che vanno a declinare
operativamente i diversi ambiti di funzionamento della scuola e a
calendarizzare le relative azioni rispetto ad ogni anno scolastico;
- La “Programmazione didattica” (per i diversi gruppi di età dei bambini),
articolata in obiettivi generali e specifici, contenuti e attività, metodi e
strumenti, criteri e modalità di valutazione, che è redatta in forma
dettagliata per ciascun periodo dell’anno scolastico, in coerenza con le
indicazioni normative (in particolare con le Indicazioni per il Curricolo per
la scuola dell’Infanzia, MIUR, 2012) e con gli orientamenti pedagogici e le
prassi inserite nel presente P.T.O.F. e negli altri documenti predisposti
dalla scuola per diverse dimensioni dell’intervento educativo-didattico.
2. Ambientamento
Per “ambientamento” si intende il processo attraverso il quale un contesto
educativo predispone atteggiamenti e azioni finalizzate a garantire il positivo
inserimento di un bambino che entra per la prima volta nella scuola con la sua
famiglia. Assume in questo senso un valore fondamentale il principio
pedagogico e relazionale dell’accoglienza, come attenzione ai primi contatti
con i bambini e le famiglie nella fase di ambientamento e successivamente in
tutti i momenti quotidiani di ingresso, di uscita e di comunicazione spontanea
all’interno di incontri programmati. L’accoglienza è, prima ancora che un’azione
concreta, un atteggiamento di apertura, disponibilità e riconoscimento
dell’unicità e del valore delle storie e delle caratteristiche distintive di ognuno.
Tale dimensione educativa si sostanzia in una serie di interventi iniziali, che si
mantengono e si sviluppano poi nell’ordinarietà della vita scolastica e che
mirano a costruire fin da subito il benessere dei bambini e degli adulti che
entrano a scuola, secondo le coordinate dell’ascolto, dell’ospitalità e della
“mediazione della transizione” dei bambini dal contesto familiare a quello
scolastico.
L’ambientamento è una fase emotivamente intensa per tutta la famiglia
(quando si accoglie un bambino, si accoglie insieme anche la sua famiglia), per
cui la scuola pianifica, realizza e verifica delle buone pratiche per aiutare ad
affrontare serenamente i primi momenti di separazione tra genitori e figlio,
l’orientamento nella nuova realtà e l’avvio della frequenza regolare.

---

## Pagina 19

19
L’ambientamento nella scuola dell’infanzia (soprattutto se non è preceduto
dalla frequenza del nido) rappresenta infatti un momento molto delicato sia per
il bambino sia per i suoi familiari:
- Per il bambino significa vivere un’intensa esperienza di separazione, e
adattarsi a un nuovo ambiente, in cui sono presenti altri bambini e degli
adulti inizialmente sconosciuti, con tempi e abitudini diverse rispetto a
quelle familiari;
- Anche per i genitori questo è un passaggio emotivamente connotato
dalla trepidazione per l’approccio ad una realtà non familiare in cui
lasciare il proprio bambino, insieme alla positiva constatazione che il
proprio figlio “sta diventando grande” ed è in grado di affrontare delle
nuove esperienze senza la presenza della mamma e del papà.
A questo scopo nella scuola dell’infanzia Cometè l’ambientamento è guidato da
alcuni principi generali:
- la gradualità nei primi distacchi;
- la personalizzazione dei tempi e delle modalità di separazione bambino
genitore;
- la gruppalità e il supporto reciproco tra mamme e papà nell’esperienza;
- la presenza della “figura di riferimento” di un’insegnante per i bambini e
per le famiglie;
- l’osservazione e la conoscenza dei bambini e delle loro relazioni con le
figure affettivamente importanti;
- la valutazione e la restituzione con i genitori dell’esperienza.
Nei primi giorni dell’ambientamento è importante la partecipazione dei
familiari, secondo modalità e tempi che verranno concordati in base alle
reazioni e ai bisogni del singolo bambino.
Nella fase iniziale è prevista la presenza costante di un insegnante di
riferimento, per costruire una relazione privilegiata di sicurezza e fiducia, grazie
alla quale il bambino potrà successivamente aprirsi all’intero sistema di
riferimento educativo costituito da tutte le figure adulte che, con ruoli diversi,
operano nel servizio.
Le attività pianificate dalla scuola per favorire l’ambientamento del bambino e
della sua famiglia prevedono:
- un incontro collettivo preliminare con i genitori dove viene illustrato il
“vademecum” che contiene le informazioni utili per la frequenza, vengono
spiegate le modalità di ambientamento e in particolare vengono condivisi
gli atteggiamenti e i comportamenti più efficaci in questo delicato
passaggio;
- un colloquio individuale tra l’insegnante di riferimento e la famiglia, prima
dell’inserimento del bambino, per raccogliere gli elementi importanti
sulla sua storia e le sue caratteristiche e pianificare così la sua accoglienza
in modo individualizzato;
- un progetto di ambientamento graduale, che segue generalmente uno
schema in cui i bambini possano rimanere a scuola per l’intera giornata,
ma che può subire variazioni in base alle esigenze che manifesta ciascun
bambino e la sua famiglia.

---

## Pagina 20

20
Anche per i bambini che rientrano a scuola dopo le vacanze estive e per quelli
che transitano dal nido alla scuola dell’infanzia è previsto un periodo di
“riadattamento” al contesto, durante il quale possano recuperare abitudini e
sicurezze, pur nelle inevitabili novità. Anche per questi bambini viene
consigliata la frequenza iniziale solo di mezza giornata.
3. Scansione della giornata
Di norma l’orario di funzionamento della scuola dell’infanzia Cometè è dalle ore
7:45 alle ore 14:00 dal lunedì al venerdì mentre dalle ore 8:00 alle ore 13:15 il
sabato, con la possibilità di permanere a scuola sino alle ore 17:00 (ad esclusione
del sabato).
La giornata viene scandita in diversi momenti/routine, che vengono organizzate
in risposta ai bisogni affettivo-relazionali e cognitivi delle bambine e dei
bambini presenti a scuola, secondo lo schema che viene di seguito riportato.

## Tempi


## Attivitá


## Bisogni

Ore 7:45 – 9:30
Entrata
• Tempi distesi di
saluto dei familiari;
• Riadattamento
all’ambiente
scolastico;
• Transizione serena
tra diversi
ambienti di vita
(casa-scuola);
Ore 9:00 – 9:30
Accoglienza e merenda
• Ripresa di
abitudini
rassicuranti;
• Acquisizione delle
regole
fondamentali della
vita pratica;
• Sviluppo
dell’autonomia e
del senso di
appartenenza al
gruppo;
• Consolidamento
delle relazioni
affettive con gli
adulti e con i
coetanei;
Ore 9:30 – 9:45
Igiene, cura del corpo
• Bisogno
fisiologico;
• Sviluppo
dell’autonomia;
• Acquisizione di
regole

---

## Pagina 21

21
fondamentali della
vita pratica;
Ore 10:45 – 12:00
Attività didattica
• Apprendimento
cognitivo e sociale;
Ore 12:00 – 12:30
Gioco libero
• Scarico delle
tensioni;
• Ampliamento
dell’autonomia,
dell’iniziativa e
della capacità di
scelta;
• Acquisizione delle
regole di
convivenza;
• Sviluppo affettivo-
relazionale;
• Potenziamento
cognitivo (gioco
simbolico, giochi
strutturati, da
tavolo);
Ore 12:30 – 13:00
Pranzo
• Sviluppo
dell’autonomia;
• Consolidamento
delle relazioni
affettive con gli
adulti e con i
coetanei;
• Avvio e rinforzo di
un rapporto
positivo con il cibo;
Ore 13:00 – 13:30
Igiene personale e
preparazione alla prima
uscita
• Bisogno
fisiologico;
• Sviluppo
dell’autonomia;
Ore 13:30 - 14:00
Gioco libero e prima
uscita
• Tempi distesi di
ricongiungimento
con i familiari;
• Transizione serena
tra diversi
ambienti di vita
(scuola-casa);
Ore 14:00 – 15:00
Riposo
• Consolidamento
delle relazioni
sicure con gli
adulti;

---

## Pagina 22

22
• Acquisizione di
norme di vita
pratica;
Ore 15:00 – 15:30
Igiene personale e
preparazione alla
merenda
• Bisogno
fisiologico;
• Sviluppo
dell’autonomia;
Ore 15:30 – 16:30
Attività didattica e/o
gioco libero
• Apprendimento
cognitivo e sociale;
Ore 16:30 – 17:00
Preparazione all’uscita e
seconda uscita
• Tempi distesi di
ricongiungimento
con i familiari;
• Transizione serena
tra diversi
ambienti di vita
(scuola-casa);
La ripetitività delle fasi della giornata scolastica garantisce ai bambini una
struttura concreta e simbolica per sperimentare sicurezza e prevedibilità, per
sviluppare l’orientamento nello spazio e nel tempo e l’autonomia, riuscendo ad
anticipare la sequenza delle azioni quotidiane e le richieste che vi sono
correlate.
Tra le routine quotidiane si sottolinea, in particolare, come il pranzo rappresenti
un momento affettivamente molto significativo per i bambini in quanto
contiene diverse dimensioni psicologiche ed educative:
- aiuta a costruire un positivo rapporto con il cibo;
- incrementa l’autonomia personale;
- può diventare una piacevole occasione di convivialità ed interazione tra
pari e con gli adulti.
A partire dal presupposto che “nutrirsi” ha un significato affettivo e
simbolico profondo che non corrisponde al puro “alimentarsi”, nella
nostra scuola vengono adottati alcuni principi educativi con i bambini
durante i pasti (pranzo e merende):
- il rapporto con il cibo è forma di “comunicazione” dei bambini di cui va
compreso il messaggio prima di intervenire;
- il cibo non è né un premio né una punizione;
- quando un bambino non vuole mangiare, il “braccio di ferro” e la
costrizione non sono efficaci e sono da evitare perché possono
incrementare la reazione di rifiuto e interferire con una buona relazione
con gli adulti;
- sono importanti la “misura”/”giusta distanza” (equilibrio tra “non forzare” e
“non rinunciare”), la gradualità e la personalizzazione come criteri
pedagogici trasversali;
- un rapporto sereno con il cibo è per alcuni bambini l’esito paziente di un
progetto che viene costruito con la loro famiglia;
- ha un ruolo significativo il comportamento e modeling dell’adulto
durante le merende e il pranzo;
- è utile l’esposizione alla pluralità di sapori, odori, colori di cibi diversi;

---

## Pagina 23

23
- il tema del nutrirsi e la ricchezza multisensoriale del cibo vanno affrontati
anche nell’attività didattica, per lo sviluppo di un senso ecologico ed etico
nei confronti del cibo e dei suoi possibili sprechi.
Nel curare l’alimentazione dei bambini si presta particolare attenzione ed
eventuali esigenze personalizzare, come forme di intolleranza o allergia
(documentate da certificato medico) e a difficoltà anche momentanee legate al
cibo (es.: mangiare poco, mangiare solo alcuni cibi etc.). È prevista, inoltre, una
dieta alternativa per motivazioni religiose.
La refezione è assicurata, di norma, da una cucina interna alla scuola e secondo
apposite tabelle dietetiche e trasmesse alle famiglie mezzo e-mail affinché ne
possano prendere visione.
La preparazione dei cibi si svolge seconde le procedure di corretta prassi
igienica ed applicando il sistema HACCP previsto dal Decreto Legislativo n.
193/07. I genitori, in occasioni di feste o altre ricorrenze, possono portare a scuola
dei cibi purché con confezionati o artigianalmente e in cui si possa risalire
chiaramente al produttore e agli ingredienti di cui è composto.
4. Continuità verticale
L’accompagnamento nelle fasi di passaggio da un contesto educativo-
scolastico ad un altro (dal nido alla scuola dell’infanzia e dalla scuola dell’infanzia
alla scuola primaria) garantisce la tutela del bambino “intero” e ha lo scopo di
prevenire eventuali forme di difficoltà che possono derivare da un’eccessiva
discontinuità negli atteggiamenti educativi e nel curricolo didattico-
disciplinare. Rientrano, pertanto, in quest’area le iniziative con le scuole del
grado successivo per tutelare la globalità del bambino e per accompagnarlo
con attenzione e coerenza nei delicati passaggi del suo percorso di crescita e di
apprendimento.
4.1.
Passaggio dalla scuola dell’infanzia alla scuola primaria
Il passaggio dalla scuola dell’infanzia alla scuola primaria è un momento di
crescita personale e sociale. Si ritiene che dare importanza al cambiamento e
rendere i bambini attori protagonisti, attraverso attività esperienziali in maniera
condivisa, siano elementi importanti per il vissuto scolastico presente e futuro.
Il progetto dedicato alla continuità ha come obiettivo principale quello di
instaurare fin dai primi momenti un rapporto rassicurante e di fiducia nella
nuova realtà scolastica. Per questa finalità vengono attuate da parte della
scuola dell’infanzia delle prassi per la conoscenza e la collaborazione con le
scuole primarie contigue nel territorio a cui si iscriveranno i bambini
frequentanti l’ultimo anno, con l’obiettivo di:
- connettere e rendere coerenti i rispettivi impianti metodologici e didattici
pur nel rispetto delle specificità dei due ordini di scuola e dei singoli
contesti;
- La condivisione di informazioni utili per favorire la conoscenza dei bisogni
e delle potenzialità dei bambini che frequentano la scuola primaria.
5. Continuità orizzontale

---

## Pagina 24

24
La scuola dell’infanzia Cometè, come parte di un sistema formativo più ampio,
progetta l’azione educativa costruendo comunicazioni e collaborazioni con altre
figure adulte e con agenzie ed enti che nella comunità locale sono
corresponsabili della crescita dei bambini.
Queste forme di cooperazione sono finalizzate alla conoscenza e alla
partecipazione attiva dei bambini ai contesti di vita reale, contribuendo così a
consolidare la loro identità culturale e sociale. In questo modo, le scuole
assumono nella comunità anche il ruolo di presidio per la promozione di una
cultura di rispetto e di cura dell’infanzia.
Particolare importanza assumono quindi le attività che coinvolgono dei partner
nel territorio (altre scuole, biblioteche, teatri etc.), attraverso l’adesione a
progetti già definiti, uscite didattiche ed eventi pubblici (come mostre,
momenti formativi, gite). Si sottolinea, a questo proposito, come le uscite
didattiche privilegino nella scelta della destinazione la conoscenza da parte del
bambino del suo contesto di vita, insieme al contatto diretto con elementi non
sempre direttamente sperimentabili (es.: esperienze in luoghi reali di lavoro,
visite agli animali e alle piante di fattorie didattiche, passeggiate naturalistiche
etc.), anche con la finalità di sviluppare una responsabilità ecologica le prime
forme di cittadinanza attiva.
6. Partenariato con le famiglie
La scuola dell’infanzia Cometè adotta un modello di accoglienza che mira ad un
graduale e personalizzato ambientamento dei bambini. Accogliere, infatti,
significa creare situazioni di intimità, attenzione e cura instaurando un rapporto
affettivo stabile tra insegnante e bambino e tra coetanei. Creare e consolidare
un rapporto affettivo con ogni bambino permette lo sviluppo della fiducia e
della sicurezza in sé e negli altri ed aiuta a sviluppare capacità mentali,
linguistiche e creative. Per il raggiungimento dei suddetti obiettivi è importante
sensibilizzare e coinvolgere le famiglie affidando loro precise responsabilità
educative, stabilendo rapporti di profonda fiducia e collaborazione attiva che si
esplicano non solo mediante l’attenzione alla comunicazione che avviene
quotidianamente con i genitori (nei momenti dell’accoglienza del
ricongiungimento) ma attraverso appuntamenti individuali e collettivi con le
famiglie che vengono programmati nel corso dell’anno secondo un calendario:
- incontri collettivi della scuola o della singola sezione (1 nella fase di
ambientamento e almeno 3 nel corso dell’anno per tutti i bambini in fase
iniziale, intermedia e conclusiva), per la condivisione e la verifica del
progetto educativo-didattico rivolto al gruppo;
- colloqui individuali (1 nella fase di ambientamento e almeno l nel corso
dell’anno per tutti i bambini), su richiesta delle famiglie e/o degli
insegnanti per la condivisione e la verifica del progetto educativo-
didattico personalizzato a favore di ciascun bambino;
- forme di coinvolgimento attivo nel progetto educativo del servizio con la
partecipazione a:
a) laboratori, feste e altre iniziative organizzate dalla scuola in vari momenti
dell’anno scolastico;
b) attività previste dalla programmazione didattica che valorizzino il
contributo di genitori e di altri familiari.

---

## Pagina 25

25

## Metodologie Didattiche

L’attività didattica nella scuola dell’infanzia Cometè è organizzata secondo
precisi orientamenti metodologici che si possono differenziare tra i singoli
servizi. La scuola propone una serie di progetti e attività volte ad ampliare il
P.T.O.F., ottimizzare le risorse umane e favorire proposte pedagogicamente
valide per tutti i bambini e le bambine. Tali iniziative seguono un percorso
condiviso da tutte le sezioni nel pieno rispetto delle singolarità e dell’unicità di
ogni alunno.
1. Metodologia laboratoriale
I laboratori sono organizzati in alcuni momenti della giornata scolastica, in
alternanza ad attività in sezione, con gruppi di bambini di età omogenea e
secondo una rotazione periodica e pianificata dei diversi spazi del servizio. Ogni
insegnante è “specialista” di un laboratorio e responsabile della
programmazione delle proposte didattiche. I bambini hanno così la possibilità
di vivere delle esperienze in maniera approfondita e in un ambiente allestito
con materiali strumenti specifici, entrando in relazione con una pluralità di
figure adulte che gestiscono i laboratori. I laboratori vengono avviati
generalmente dal mese di ottobre e comunque dopo un congruo periodo
dell’anno scolastico dedicato all’ambientamento dei bambini nella propria
sezione con la propria insegnante di riferimento e prevedono delle sospensioni,
in concomitanza ad alcuni periodi dell’anno (come il mese di dicembre in
preparazione alla ricorrenza del Natale o nella fase conclusiva dei mesi di
maggio e giugno).
L’allestimento di laboratorio è la possibilità di toccare, sperimentare, creare,
pasticciare, trasformare fuori e dentro gli spazi della scuola partono dall’idea
che imparare significa soprattutto mettersi in gioco con il corpo e con la mente
e che insegnare non si esaurisce in una trasmissione astratta di nozioni e
informazioni ma richiede attualmente di considerare tutta la realtà significativa
per il bambino in un insostituibile ambiente di apprendimento. La metodologia
per laboratori promuove il processo di apprendimento e di sviluppo attraverso
l’esperienza di:
- esplorazione/manipolazione;
- osservazione;
- imitazione/esercitazione/variazione;
- rielaborazione;
- formalizzazione cognitiva;
- generalizzazione delle conoscenze/competenze ed altri
contesti/situazioni.
La possibilità di utilizzare diversi materiali e strumenti è indirizzata così
prevalentemente alla capacità di espressione di pensieri ed emozioni e non alla
realizzazione di prodotti legati a ricorrenze consumistiche (i cosiddetti “lavoretti”
soprattutto indirizzati alle famiglie) e che risulterebbero rispondenti più a
stereotipi adulti di “bellezza” e di “prestazione”.

---

## Pagina 26

26
Tale approccio assume e rielabora didatticamente la modalità naturale di
contatto ed esplorazione diretta con cui i bambini conoscono e trasformano la
realtà.
A partire da questi assunti teorici, la scuola dell’infanzia organizza in maniera
permanente, nel corso dell’anno, l’attività didattica nei laboratori collegati ai
diversi “campi di esperienza” previsti dalla normativa:
- laboratorio espressivo (in cui rientrano anche le proposte di educazione
musicale);
- laboratorio linguistico (in cui vengono inserite anche le attività di
apprendimento della lingua inglese e vengono proposte le attività per
l’alfabetizzazione emergente);
- laboratorio motorio (in cui vengono incluse anche le attività realizzate in
collaborazione con servizi sportivi del territorio);
- laboratorio sensoriale (in cui rientrano anche le attività di stimolo
sensoriale: visivo, uditivo, tattile, olfattivo, gustativo);
- laboratorio grafico-pittorico (in cui vengono incluse anche le attività volte
a stimolare l’immaginazione, la creatività, lo sviluppo di capacità
espressive, le abilità di tipo comunicativo, il ragionamento, la riflessione ).
I principi metodologici fondamentali che regolano le proposte dei laboratoriali
sono:
- un’attenta pianificazione dei tempi delle attività proposte e della
rotazione periodica dei gruppi dei bambini omogenei per età nei diversi
laboratori;
- l’organizzazione degli spazi e dei materiali dell’intera scuola, in modo che
tutti i bambini abbiano accesso ai diversi ambienti allestiti in maniera
specifica in relazione al laboratorio che vi si realizza;
- il rispetto di una metodologia didattica di tipo attivo in cui l’insegnante
diventa regista e facilitatore dei processi di apprendimento e di sviluppo
globale dei bambini evitando forme trasmissive della conoscenza e di
sostituzione dei processi di scoperta autonoma e guidata da parte del
bambino;
- la promozione e la valorizzazione delle interazioni tra i bambini come
forma di costruzione comune della conoscenza;
- l’attenzione all’osservazione sistematica del singolo bambino e del
gruppo attraverso l’utilizzo, anche, degli strumenti più strutturati;
- la cura della documentazione intesa come raccolta del percorso di
apprendimento e di crescita, come opportunità di ricostruzione della
storia individuale e collettiva, come occasione e mediatore per la
condivisione del progetto educativo con le famiglie e la comunità locale,
per la diffusione di una cultura di rispetto e promozione dei diritti dei
bambini.
Rientrano all’interno della programmazione dei laboratori anche le
attività didattiche che prevedono l’intervento di collaboratori esterni
come insegnanti esperti in alcuni campi di esperienza:
- inglese: l’attività didattica promossa dalla scuola all’interno dell’offerta
formativa si pone l’obiettivo di avviare il bambino all’apprendimento di
alcune semplici parole (es. il saluto, i colori, gli animali etc.) in una lingua

---

## Pagina 27

27
diversa dalla propria attraverso l’uso di materiale strutturato, giochi e
tecniche di role playing;
- educazione musicale: un’attività promossa all’interno dell’offerta
formativa e realizzata nella scuola dell’infanzia a partire dalle attitudini
naturali dei bambini, stimolando il movimento spontaneo a ritmo di
musica facendoli giocare con la propria voce e con la percussione degli
oggetti per scoprire e produrre suoni. La finalità è quella di far vivere la
musica in tutte le dimensioni in cui il bambino la sperimenta: ascolto,
movimento, canto, oggetti sonori. L’intervento educativo-didattico si
realizza attraverso giochi cantati, danze e canti tradizionali, costruzione di
strumenti musicali, preparazione di feste e ricorrenze della scuola;
- educazione motoria: l’attività didattica promossa dalla scuola all’interno
dell’offerta formativa si pone l’obiettivo di interiorizzare delle attività svolte
a livello motorio e delle azioni svolte con il corpo. La finalità è quella di
rafforzare l’autostima ed il senso di fiducia negli adulti e nei compagni,
rafforzare lo spirito di gruppo e le esperienze di socializzazione mediante
la presa di coscienza del proprio corpo e lo sviluppo del controllo motorio.
L’intervento educativo-didattico si realizza attraverso attività volte a
migliorare la coordinazione, la flessibilità, l’agilità, ad aumentare il
controllo del movimento adeguando il gesto, a sviluppare competenze di
motricità fine e globale, a sperimentare schemi posturali e motori,
riconoscere e nominare le principali parti del corpo, orientarsi nello spazio
secondo semplici concetti topologici ed indicazioni date, utilizzare le
potenzialità espressive del corpo.

---

## Pagina 28

28

## Osservazione E Verifica

1. Valutazione del progetto educativo e della programmazione didattica
La valutazione dell’azione educativo-didattica è un processo che, pur
prevedendo dei momenti calendarizzati nel corso dell’anno scolastico nel
gruppo di lavoro del servizio, si realizza in forma costante nel corso dell’anno
scolastico secondo un modello di ricorsività continua tra progettazione-
attuazione-verifica-riprogettazione.
La valutazione è resa possibile, anche, grazie alla documentazione sistematica
che comprende materiali di tipo verbale e grafico raccolti, anche, con mezzi
multimediali (disegni, fotografie, audio e videoriprese) e rende concretamente
visibile il percorso educativo-didattico. In questo modo è possibile la
restituzione e condivisione delle esperienze anche con i bambini e le famiglie,
per raccogliere la loro voce diretta rispetto alla quantità e qualità degli
apprendimenti conseguiti (applicazione Kindertap).
I livelli di maturazione raggiunti da ciascun bambino devono essere osservati e
compresi più che misurati. L’osservazione, nelle sue diverse modalità,
rappresenta uno strumento fondamentale per conoscere e accompagnare il
bambino in tutte le dimensioni del suo sviluppo rispettandone l’originalità,
l’unicità e potenziando, attraverso un atteggiamento di ascolto, di empatia e
rassicurazione, le abilità sommerse ed emergenti.
Nel primo periodo dell’anno scolastico, settembre e ottobre, viene eseguita una
prima osservazione di tutti i bambini da parte dei docenti, con particolare
attenzione ai nuovi iscritti. Durante l’inserimento nella sezione di appartenenza,
i bambini vengono accolti e accompagnati attraverso le prime esperienze
esplorative dell’ambiente e dei materiali.
L’osservazione comprende le aree: dell’autonomia, della relazione, della
motricità globale e linguistica ed ha lo scopo di raccogliere e riflettere sulle
informazioni per programmare le attività educative e didattiche. Attraverso
l’osservazione mirata si evita la classificazione e il giudizio sulle prestazioni per
orientare il percorso, rinforzare e incoraggiare lo sviluppo di tutte le potenzialità
attraverso una logica di ricerca-azione. Durante questo processo è bene
“sollecitare sinergicamente il bambino in tutte le sue potenzialità”, dando la
possibilità di scoprire ed utilizzare il proprio stile di apprendimento.
Per i bambini che frequentano l’ultimo anno della scuola dell’infanzia verranno
predisposte delle schede di passaggio per verificare le competenze dei bambini,
i processi di maturazione personale, i traguardi di sviluppo e gli obiettivi
formativi raggiunti.

---

## Pagina 29

Il P.T.O.F. è stato redatto da:
Direttore: Patrizia Romano
Insegnanti di sezione
Coordinatore didattico
Il presente documento Piano Triennale dell’Offerta Formativa,
previsto dalla L. 107/2015,
viene approvato dal Collegio dei docenti della scuola dell’infanzia.

---

