# Contenuto PTOF: VEPM02601G_PTOF.pdf

## Pagina 1


## Benedetti-Tommaseo


## Veis026004

Triennio di riferimento: 2025-2028

---

## Pagina 2

Il Piano Triennale dell’Offerta Formativa della scuola BENEDETTI-TOMMASEO è stato elaborato
dal collegio dei docenti nella seduta del 19/12/2024 sulla base dell’atto di indirizzo del
dirigente prot. 0011158 del 11/12/2024 ed è stato approvato dal Consiglio di Istituto nella
seduta del 19/12/2024 con delibera n. 28
Anno di aggiornamento:
2024/25
Triennio di riferimento:
2025-2028

---

## Pagina 3

Indice
Indice

## Ptof 2025-2028

La scuola e il suo contesto
1  Analisi del contesto e dei bisogni del territorio
Le scelte strategiche
2  Priorità strategiche e priorità finalizzate al miglioramento degli esiti
L'offerta formativa
4  Tratti caratterizzanti il curricolo e specifiche progettualità

---

## Pagina 4


## La Scuola E Il Suo Contesto

Analisi del contesto e dei bisogni del territorio

## Ptof 2025-2028

Analisi del contesto e dei bisogni del territorio
L’Istituto di Istruzione Superiore “Benedetti-Tommaseo” è nato nel 2013 dall’aggregazione del Liceo
Scientifico “G.B. Benedetti” con l’Istituto “N. Tommaseo”, entrambe scuole di grande esperienza e di lunga
tradizione nel territorio veneziano.
Ubicato nel sestiere di Castello, vicino al campo SS. Giovanni e Paolo, attualmente l’Istituto dispone di
due sedi vicine: l’ex convento di S. Giustina, congiunto a parte dell’edificio scolastico Paolo Sarpi, ed il
palazzo Martinengo.
La popolazione scolastica proviene in larga maggioranza dal centro storico e dalle isole della laguna
veneziana. La posizione del liceo, insieme alla carenza di istituti tecnici nel centro storico, attraggono
un'utenza variegata, che si riflette in livelli di preparazione in entrata eterogenei che la scuola accoglie
con particolare attenzione per il benessere della propria comunità scolastica e l'inclusione.
Allo stesso tempo, negli anni la scuola è stata in grado di integrare nella propria offerta formativa la ricca
proposta culturale e artistica della città, instaurando collaborazioni che durano da anni con enti, musei,
università ed associazioni del territorio, anche nell'ottica di sviluppare nei giovani un senso di
appartenenza che contrasti l'impoverimento causato dal sovraffollamento turistico e le difficoltà anche
sociali e relazionali conseguenti la situazione pandemica degli scorsi anni.
1

## Benedetti-Tommaseo - Veis026004


---

## Pagina 5


## Le Scelte Strategiche

Priorità strategiche e priorità finalizzate al
miglioramento degli esiti

## Ptof 2025-2028

Priorità strategiche e priorità finalizzate al
miglioramento degli esiti
Le scelte strategiche dell'Istituto si basano su un'attenta analisi dei dati contenuti nel Rapporto di
Autovalutazione.
Nell'anno scolastico 2024-2025 la scuola si è posta le seguenti priorità e i seguenti traguardi:

## Priorità:

- Aumentare le attività di potenziamento e recupero in orario extrascolastico per le materie di
indirizzo;
- Migliorare i risultati in italiano per le classi seconde e quinte e in matematica almeno per le
seconde non scientifico nelle prove standardizzate nazionali.

## Traguardi:

- Aumentare del 5% la percentuale degli studenti dello Scientifico, Scienze Applicate e Scienze
Umane con un voto di maturità nella fascia 81-90;
- Portare almeno il 60% delle classi seconde e quinte ad ottenere risultati superiori alla media
nazionale e più vicini a quella regionale.
Oltre alle priorità inserite nel RAV, l'Istituto si è dato i seguenti obiettivi formativi prioritari (art. 1,
comma 7, L. 107/15):
- valorizzazione e potenziamento delle competenze linguistiche, con particolare riferimento
all'italiano nonché alla lingua inglese e ad altre lingue dell'Unione europea, anche mediante l'utilizzo
della metodologia Content language integrated learning;
- potenziamento delle competenze matematico-logiche e scientifiche;
- sviluppo delle competenze in materia di cittadinanza attiva e democratica attraverso la
valorizzazione dell'educazione interculturale e alla pace, il rispetto delle differenze e il dialogo tra le
culture, il sostegno dell'assunzione di responsabilità nonché della solidarietà e della cura dei beni
comuni e della consapevolezza dei diritti e dei doveri; potenziamento delle conoscenze in materia
giuridica ed economico-finanziaria e di educazione all'autoimprenditorialità;
2

## Benedetti-Tommaseo - Veis026004


---

## Pagina 6


## Le Scelte Strategiche

Priorità strategiche e priorità finalizzate al
miglioramento degli esiti

## Ptof 2025-2028

- sviluppo di comportamenti responsabili ispirati alla conoscenza e al rispetto della legalità, della
sostenibilità ambientale, dei beni paesaggistici, del patrimonio e delle attività culturali;
- potenziamento delle discipline motorie e sviluppo di comportamenti ispirati a uno stile di vita sano,
con particolare riferimento all'alimentazione, all'educazione fisica e allo sport, e attenzione alla
tutela del diritto allo studio degli studenti praticanti attività sportiva agonistica;
- sviluppo delle competenze digitali degli studenti, con particolare riguardo al pensiero
computazionale, all'utilizzo critico e consapevole dei social network e dei media nonché alla
produzione e ai legami con il mondo del lavoro;
- potenziamento delle metodologie laboratoriali e delle attività di laboratorio;
- prevenzione e contrasto della dispersione scolastica, di ogni forma di discriminazione e del
bullismo, anche informatico; potenziamento dell'inclusione scolastica e del diritto allo studio degli
alunni con bisogni educativi speciali attraverso percorsi individualizzati e personalizzati anche con il
supporto e la collaborazione dei servizi socio-sanitari ed educativi del territorio e delle associazioni di
settore e l'applicazione delle linee di indirizzo per favorire il diritto allo studio degli alunni adottati,
emanate dal Ministero dell'istruzione, dell'università e della ricerca il 18 dicembre 2014;
- valorizzazione della scuola intesa come comunità attiva, aperta al territorio e in grado di sviluppare
e aumentare l'interazione con le famiglie e con la comunità locale, comprese le organizzazioni del
terzo settore e le imprese;
- valorizzazione di percorsi formativi individualizzati e coinvolgimento degli alunni e degli studenti;
- individuazione di percorsi e di sistemi funzionali alla premialità e alla valorizzazione del merito degli
studenti;
- definizione di un sistema di orientamento.
Nell'aggiornamento del PTOF da realizzare nel corso dell'a.s. 2025-2026 priorità e traguardi saranno
rimodulati sulla base dei nuovi dati desunti dal prossimo RAV.
Al termine dell'annualità, quando si avranno a disposizione tutte le informazioni relative
all'andamento dell'a.s. 2024-2025, verrà stilato anche un piano di miglioramento.
3

## Benedetti-Tommaseo - Veis026004


---

## Pagina 7


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

Tratti caratterizzanti il curricolo e specifiche
progettualità

## Insegnamenti Attivati E Quadri Orari

4

## Benedetti-Tommaseo - Veis026004


---

## Pagina 8


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

5

## Benedetti-Tommaseo - Veis026004


---

## Pagina 9


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

6

## Benedetti-Tommaseo - Veis026004


---

## Pagina 10


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

*Sono comprese 33 ore annuali di conversazione in lingua straniera in compresenza o
codocenza dove indicato
**L’ora di conversazione è in codocenza (progetto di potenziamento dell’ora di
conversazione)
***Nella seconda parte dell’anno è compresa un’ora di geografia svolta in lingua straniera
con metodologia CLIL (progetto CLIL)
7

## Benedetti-Tommaseo - Veis026004


---

## Pagina 11


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

* Sono comprese 33 ore annuali di conversazione in lingua straniera in compresenza o
codocenza dove indicato
**L’ora di conversazione è in codocenza (progetto di potenziamento dell’ora di
conversazione)
***Nella seconda parte dell’anno è compresa un’ora di geografia svolta in lingua straniera
con metodologia CLIL (progetto CLIL)
8

## Benedetti-Tommaseo - Veis026004


---

## Pagina 12


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

L'Istituto, recependo le Nuove Linee Guida per l'insegnamento dell'Educazione civica (in vigore
dall'a.s. 2024-25, D.M. 183 del 7/09/2024) si è dotato di un curriculum verticale di l'Educazione civica
(per  tutte le classi sono previste 33 ore annuali di insegnamento dell'educazione civica, distribuite in
orario di tutte le discipline curricolari).
In ottemperanza del D.M. 328/2022 (Linee guida per l'orientamento) l'Istituto ha elaborato dei
moduli di orientamento formativo per i suoi studenti.
L'istituto ha deliberato in collegio docenti dei criteri per il conferimento dei crediti scolastici che
tengono conto della normativa più recente (Legge 150 dell'1/10/24).
L'Istituto inoltre dispone di un curriculum verticale digitale.
Presentazione dei quattro licei
“I percorsi liceali forniscono allo studente gli strumenti culturali e metodologici per una
comprensione approfondita della realtà, affinché egli si ponga, con atteggiamento razionale,
creativo, progettuale e critico, di fronte alle situazioni, ai fenomeni e ai problemi, ed acquisisca
conoscenze, abilità e competenze sia adeguate al proseguimento degli studi di ordine
superiore, all’inserimento nella vita sociale e nel mondo del lavoro, sia coerenti con le capacità e
le scelte personali”.(art.2 comma 2 del Regolamento sulla “Revisione dell’assetto organizzativo e
didattico dei licei”).
Liceo Scientifico e Liceo Scientifico opzione Scienze Applicate
Le materie del piano di studi e i loro programmi, sono in buona parte comuni ad entrambi gli
indirizzi e vengono studiate per l’intero quinquennio. Nell’opzione delle Scienze Applicate la
variazione della fisionomia del curricolo e l’uso di metodologie didattiche specifiche orientano
verso una preparazione più caratterizzata in senso scientifico, anche se viene rispettata
l’esigenza di salvaguardare la centralità del «nesso tra cultura scientifica e cultura umanistica»
Entrambi i corsi (Liceo Scientifico e Liceo Scientifico opzione Scienze Applicate) però si
presentano come impegnativi e sono stati organizzati con lo scopo di permettere allo studente
di raggiungere le “competenze chiave di cittadinanza” e di possedere, alla fine, una preparazione
9

## Benedetti-Tommaseo - Veis026004


---

## Pagina 13


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

quanto più completa e differenziata, che consenta di proseguire a livello universitario con
sicurezza il proprio percorso d’istruzione.
Corsi del Liceo Scientifico
È possibile comprendere la struttura del Liceo scientifico anche attraverso un'attenta analisi del
quadro orario settimanale. Innanzi tutto è chiara la struttura sicuramente liceale del piano di
studi: le materie non sono molte, relativamente ad altri istituti superiori ed anche l'impegno
settimanale è limitato (27 ore nel primo biennio e 30 ore nel secondo biennio e nel quinto
anno). Più specificatamente una parte consistente dell'impegno riguarda le materie dell'area
linguistico-letteraria, (lingua e letteratura italiana, lingua e letteratura latina, lingua e letteratura
straniera) a testimonianza del fatto che viene data primaria importanza alla padronanza dello
strumento linguistico e alla diretta conoscenza dei testi. L’area matematico - scientifica è
presente in modo articolato e significativo (matematica, fisica e scienze) fin dal primo anno. Nel
primo biennio l'insegnamento di matematica comprende anche l'informatica, mentre le scienze
naturali prevedono argomenti di biologia, chimica e di scienze della Terra. L’insegnamento delle
materie scientifiche si avvale anche di un approccio sperimentale, utilizzando i laboratori di
informatica, di fisica e di scienze. Un rilevante ruolo rivestono anche le materie dell'area storico -
umanistica (lo studio della storia e della geografia fin dalla prima e quello della filosofia nel
triennio). In armonica complementarietà con le precedenti aree disciplinari, si propongono
infine i corsi di disegno e di storia dell'arte, le scienze motorie e sportive e, per quanti scelgano
di avvalersene, lo studio della religione cattolica. È previsto nell’ultimo anno di corso
l’insegnamento, in lingua straniera, di una disciplina non linguistica (CLIL) compresa nell’area
delle attività e degli insegnamenti obbligatori per tutti gli studenti o nell’area degli insegnamenti
attivabili dalle istituzioni scolastiche nei limiti del contingente di organico ad esse annualmente
assegnato.
Corsi del Liceo Scientifico delle Scienze Applicate
Il Liceo Scientifico delle Scienze Applicate si propone di offrire allo studente competenze più
mirate nell’ambito della cultura scientifico – tecnologica, con riferimento specifico alle scienze
matematiche, fisiche, chimiche, biologiche e all’informatica. In particolare viene elevato, rispetto
ai corsi del Liceo Scientifico, il numero di ore di insegnamento di scienze(biologia, chimica e
scienze della Terra) e viene introdotta come materia a sé stante l’informatica, sebbene con
10

## Benedetti-Tommaseo - Veis026004


---

## Pagina 14


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

un’ottica di forte integrazione ed apporto di competenze strumentali specifiche alle altre
discipline scientifiche, sia in relazione all’analisi dei dati che alla modellizzazione di problemi. In
questo indirizzo l’apprendimento dei concetti e delle teorie scientifiche viene affrontato con
specifica attenzione ad esemplificazioni operative, evidenziando un ruolo centrale dell’attività di
laboratorio secondo la metodologia STEAM. Viene perciò accentuata maggiormente la
riflessione metodologica sulle procedure sperimentali e la ricerca di strategie atte a favorire la
scoperta scientifica. Poiché l’impegno orario settimanale previsto è di 27 ore al primo biennio e
di 30 ore al secondo biennio e al quinto anno, l’aumento di ore di insegnamento delle materie
scientifiche viene forzatamente compensato dalla cancellazione del latino e dalla riduzione
oraria della filosofia.
È previsto nell’ultimo anno di corso l’insegnamento, in lingua straniera, di una disciplina non
linguistica (CLIL) compresa nell’area delle attività e degli insegnamenti obbligatori per tutti gli
studenti o nell’area degli insegnamenti attivabili dalle istituzioni scolastiche nei limiti del
contingente di organico ad esse annualmente assegnato.
Liceo Linguistico
Corsi del Liceo Linguistico
Il liceo linguistico fornisce una formazione globale, con un curriculum che attiva competenze sia
in ambito umanistico, con lo studio dell'italiano, del latino, di tre lingue straniere, della storia,
della filosofia e della storia dell'arte, sia in ambito scientifico, con lo studio della matematica,
della fisica e delle scienze. Nel suo percorso specifico il liceo linguistico guida lo studente ad
approfondire e sviluppare le conoscenze, le abilità e le competenze necessarie per acquisire la
padronanza comunicativa di tre lingue, oltre all’italiano e per comprendere criticamente
l’identità storica e culturale di tradizioni e civiltà diverse. L'offerta linguistica comprende l’inglese
come prima lingua e il francese, lo spagnolo o il tedesco come seconde e terze lingue, con pari
ore di studio. La formazione linguistica è sostenuta in ognuna delle tre lingue straniere con la
presenza un'ora alla settimana di un docente curricolare di madrelingua, per tutti gli anni di
corso. Nel biennio per 2^ e 3^ lingua straniera e per la classe quinta per l’inglese si attua un
progetto d’istituto di potenziamento linguistico: il potenziamento avviene separando l’ora di
conversazione in lingua straniera dall’ora curricolare in modo da ricavare un’ora settimanale
11

## Benedetti-Tommaseo - Veis026004


---

## Pagina 15


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

aggiuntiva. Lo studente avrà così la possibilità di approfondire e assimilare meglio le strutture di
base della lingua con tempi più distesi, soprattutto per i principianti assoluti, in modo da
consolidare gli apprendimenti e affrontare più serenamente lo studio della letteratura. Le ore
aggiuntive di lingua vengono svolte all’interno dell’orario scolastico. L'orario settimanale è di 29
ore al biennio e 31 in classe quinta. L'attività del docente di conversazione, pur svolta
autonomamente in classe, è concordata in sede di programmazione con il docente di lingua e
cultura e seguita nel corso dell'anno scolastico; la valutazione è unica e concordata da entrambi
i docenti come già previsto dalla normativa. Il potenziamento non ha nessun costo per le
famiglie.
Per valorizzare l'integrazione dei saperi, già dal primo biennio parte della disciplina geografia è
insegnata in lingua inglese con metodologia CLIL. In terza è previsto l’insegnamento in lingua
straniera di una disciplina non linguistica, compresa nell’area delle attività e degli insegnamenti
obbligatori per tutti gli studenti o nell’area degli insegnamenti attivabili dalle istituzioni
scolastiche nei limiti del contingente organico ad esse assegnato, tenuto conto delle richieste
degli studenti e delle loro famiglie. Dal quarto anno è previsto l’insegnamento di una ulteriore
disciplina non linguistica in una diversa lingua straniera.
Corsi del Liceo Linguistico sezione Esabac
Il liceo linguistico offre, a chi ne faccia esplicita richiesta all'atto dell'iscrizione, la possibilità di
frequentare la sezione Esabac, che consente il rilascio di un doppio diploma italiano e francese,
grazie all’accordo intergovernativo fra il Ministero dell’Istruzione Università e Ricerca (MIUR)
italiano e il Ministère de l’Education nationale française . Si tratta di un percorso triennale (svolto
negli ultimi tre anni di liceo linguistico) in cui due discipline caratterizzanti, Lingua e Letteratura
francese e Storia in francese, prevedono un programma specifico che unisce i due sistemi
educativi italiano e francese, e delle prove integrate all’Esame di Stato italiano, che consistono in
una verifica scritta di storia in lingua francese e una doppia prova, scritta e orale, di lingua e
letteratura francese. L'intera classe Esabac è tenuta ad affrontare le prove integrate, ma
un’eventuale valutazione negativa delle prove specifiche Esabac non inficia la valutazione
dell’Esame di Stato italiano. L’Esabac è un percorso d’eccellenza che permette di raggiungere
una conoscenza della lingua francese pari ad un livello almeno B2 del quadro di riferimento
12

## Benedetti-Tommaseo - Veis026004


---

## Pagina 16


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

europeo per le lingue, di riconoscere i contributi della cultura italiana e francese alla costruzione
del mondo contemporaneo, di fornire le chiavi di comprensione di una cultura storica comune,
in una prospettiva europea e internazionale.
Nel primo biennio propedeutico al percorso Esabac, le ore di lingua francese sono 5, con un
consistente potenziamento della preparazione di base necessaria ad affrontare il percorso
triennale che porta la conseguimento del doppio diploma. Questo aumento del monteore è
realizzato con l'utilizzo delle risorse umane disponibili e interne al Liceo (organico dell’autonomia) e
con il progetto di potenziamento dell'ora di conversazione che prevede anche l'ora aggiuntiva della terza
lingua straniera, per un totale di 30 ore settimanali al biennio.
Grazie al gemellaggio con il Lycée Monet di Parigi e al gemellaggio con il Lycèe Guesde di
Montpellier, abilitati come il Liceo Tommaseo al percorso Esabac, gli studenti Esabac hanno la
possibilità di recarsi in Francia per scambi, stage, soggiorni linguistici, periodi di studio individuali
brevi o lunghi, entrando così in contatto diretto con la realtà del Paese partner e scoprendo “dal
vivo” tutte le opportunità di un percorso formativo veramente bi-culturale e bilingue. Il Lycèe
Guesde di Montpellier è inserito in una rete internazionale di scuole, a cui partecipa anche il
Liceo Benedetti Tommaseo.
Per valorizzare l'integrazione dei saperi, già dal primo biennio parte della disciplina geografia è
insegnata in lingua inglese con metodologia CLIL. Dalla terza è previsto l’insegnamento in lingua
francese della storia, a cui viene aggiunta dalla quarta una ulteriore disciplina non linguistica,
compresa nell’area delle attività e degli insegnamenti obbligatori per tutti gli studenti o nell’area
degli insegnamenti attivabili dalle istituzioni scolastiche nei limiti del contingente organico ad
esse assegnato, tenuto conto delle richieste degli studenti e delle loro famiglie in una diversa
lingua straniera.
Liceo delle Scienze Umane
Corsi del Liceo delle Scienze Umane
Si tratta di un nuovo liceo (che deriva dall’Istituto Magistrale e dal Liceo Socio psicopedagogico).
13

## Benedetti-Tommaseo - Veis026004


---

## Pagina 17


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

Oltre a permettere una completa formazione culturale di stampo liceale, il Liceo delle Scienze
Umane si propone di aiutare gli studenti a conoscere meglio se stessi, gli altri e le relazioni
sociali attraverso importanti strumenti per orientarsi nella dimensione della mente, delle
emozioni e nel contesto dei rapporti sociali. Aspetti caratterizzanti di questo indirizzo liceale
sono lo studio e l’approfondimento di quelle discipline che studiano scientificamente l’essere
umano: psicologia, pedagogia, antropologia e sociologia. Fondamentale è inoltre l’acquisizione
dei metodi di ricerca in ambito socio psicologico e pedagogico (con una particolare attenzione al
mondo dell’infanzia).Il piano di studi, mediante specifiche modalità educative e didattiche,
favorisce lo sviluppo di abilità relazionali e comunicative con specifica attenzione alle
competenze di tipo progettuale.
Gli apprendimenti sono sostenuti ed accompagnati da progetti che costituiscono una parte del
curricolo obbligatorio e promuovono la conoscenza delle professioni in ambito sociale, con
alcune delle quali è attivata la possibilità di esperienza sul campo attraverso incontri, uscite sul
territorio e stage. Sono progetti che si articolano lungo tutto il percorso di studi, anche
attraverso attività pomeridiane volontarie, e permettono un riorientamento in itinere, dando agli
studenti la possibilità di comprendere quali possano essere i propri interessi e talenti. I
progetti,  attivi da più di un decennio, si articolano diversamente negli anni secondo le
disponibilità e progettualità offerte dagli Enti cittadini.
È previsto nell’ultimo anno di corso l’insegnamento, in lingua straniera, di una disciplina non
linguistica (CLIL) compresa nell’area delle attività e degli insegnamenti obbligatori per tutti gli
studenti o nell’area degli insegnamenti attivabili dalle istituzioni scolastiche nei limiti del
contingente di organico ad esse annualmente assegnato.
Finalità formative e didattiche generali comuni ai quattro licei
Migliorare la capacità di attenzione, di gestione autonoma del lavoro personale o
eventualmente, del gruppo.
•
14

## Benedetti-Tommaseo - Veis026004


---

## Pagina 18


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

Potenziare un approccio problematico e progettuale alla realtà.
•
Portare l'alunno ad acquisire più consistenti capacità di operare scelte nel presente
(autonomia) e nel futuro (orientamento).
•
Rafforzare l'acquisizione di un lessico appropriato e rigoroso.
•
Potenziare le capacità logiche di analisi e di sintesi, anche a livello interdisciplinare.
•
Promuovere l’attenzione ai processi logici interni alle discipline, alle procedure operative, ai
nessi causali, più che alla massa dei dati – pur necessari – accumulati nel corso del lavoro di
studio e di ricerca.
•
Preparare l’alunno a storicizzare i fenomeni linguistici, storico-politici e scientifici oggetto di
studio.
•
Educare al ragionamento argomentato, all’astrazione, alla concettualizzazione e all’approccio
problematico e problematizzante agli argomenti.
•
Valorizzare le principali forme di linguaggio non verbale, iconico, musicale e teatrale.
•
Usare strumenti informatici e multimediali per ricercare informazioni,seguire percorsi didattici,
produrre sintesi globali.
•
Valorizzare le competenze acquisite in percorsi non formali e/o informali.
•
Promuovere il processo di autovalutazione e valutazione critica del processo formativo
•
Finalità formative e didattiche dei quattro licei per aree e obiettivi trasversali
Le aree comuni in cui la cultura liceale consente di approfondire e sviluppare conoscenze e abilità,
maturare competenze e acquisire strumenti sono le seguenti:
Area metodologica
Aver acquisito un metodo di studio autonomo e flessibile, che consenta di condurre ricerche e
approfondimenti personali e di continuare in modo efficace i successivi studi superiori,
naturale prosecuzione dei percorsi liceali, e di potersi aggiornare lungo l’intero arco della
propria vita.
•
Essere consapevoli della diversità dei metodi utilizzati dai vari ambiti disciplinari ed essere in
grado di valutare i criteri di affidabilità dei risultati in essi raggiunti.
•
Saper compiere le necessarie interconnessioni tra i metodi e i contenuti delle singole
•
15

## Benedetti-Tommaseo - Veis026004


---

## Pagina 19


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

discipline.
Area logico-argomentativa
Saper sostenere una propria tesi e saper ascoltare e valutare criticamente le argomentazioni
altrui.
•
Acquisire l’abitudine a ragionare con rigore logico, ad identificare i problemi e a individuare
possibili soluzioni.
•
Essere in grado di leggere e interpretare criticamente i contenuti delle diverse forme di
comunicazione.
•
Area linguistica e comunicativa
Padroneggiare pienamente la lingua italiana e in particolare:
•
Dominare la scrittura in tutti i suoi aspetti, da quelli elementari (ortografia e morfologia) a
quelli più avanzati (sintassi complessa, precisione e ricchezza del lessico, anche letterario e
specialistico), modulando tali competenze a seconda dei diversi contesti e scopi comunicativi;
•
Saper leggere e comprendere testi complessi di diversa natura, cogliendo le implicazioni e le
sfumature di significato proprie di ciascuno di essi, in rapporto con la tipologia e il relativo
contesto storico e culturale; curare l’esposizione orale e saperla adeguare ai diversi contesti.
•
Aver acquisito, in una lingua straniera moderna, strutture, modalità e competenze
comunicative corrispondenti almeno al livello B2 del quadro comune europeo di riferimento.
•
Saper riconoscere i molteplici rapporti e stabilire raffronti tra la lingua italiana e altre lingue
moderne e antiche.
•
Saper utilizzare le tecnologie dell’informazione e della comunicazione per studiare, fare ricerca,
comunicare.
•
Area storico-umanistica
Conoscere i presupposti culturali e la natura delle istituzioni politiche, giuridiche, sociali ed
economiche, con riferimento particolare all’Italia e all’Europa, e comprendere i diritti e i doveri
che caratterizzano l’essere cittadini.
•
Conoscere, con riferimento agli avvenimenti, ai contesti geografici e ai personaggi più
importanti, la storia d’Italia inserita nel contesto europeo e internazionale, dall’antichità sino ai
•
16

## Benedetti-Tommaseo - Veis026004


---

## Pagina 20


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

giorni nostri.
Utilizzare metodi (prospettiva spaziale, relazioni uomo-ambiente, sintesi regionale), concetti
(territorio, regione, localizzazione, scala, diffusione spaziale, mobilità, relazione, senso del
luogo..) e strumenti (carte geografiche, sistemi informativi geografici, immagini, dati statistici,
fonti soggettive) della geografia per la lettura dei processi storici e per l’analisi della società
contemporanea.
•
Conoscere gli aspetti fondamentali della cultura e della tradizione letteraria, artistica, filosofica,
religiosa italiana ed europea attraverso lo studio delle opere, degli autori e delle correnti di
pensiero più significativi e acquisire gli strumenti necessari per confrontarli con altre tradizioni
e culture.
•
Essere consapevoli del significato culturale del patrimonio archeologico, architettonico e
artistico italiano, della sua importanza come fondamentale risorsa economica, della necessità
di preservarlo attraverso gli strumenti della tutela e della conservazione.
•
Collocare il pensiero scientifico, la storia delle sue scoperte e lo sviluppo delle invenzioni
tecnologiche nell’ambito più vasto della storia delle idee.
•
Saper fruire delle espressioni creative delle arti e dei mezzi espressivi, compresi lo spettacolo,
la musica, le arti visive.
•
Conoscere gli elementi essenziali e distintivi della cultura e della civiltà dei paesi di cui si
studiano le lingue.
•
Area scientifica, matematica e tecnologica
Comprendere il linguaggio formale specifico della matematica, saper utilizzare le procedure
tipiche del pensiero matematico, conoscere i contenuti fondamentali delle teorie che sono alla
base della descrizione matematica della realtà.
•
Possedere i contenuti fondamentali delle scienze fisiche e delle scienze naturali (chimica,
biologia, scienze della terra, astronomia), padroneggiandone le procedure e i metodi di
indagine propri, anche per potersi orientare nel campo delle scienze applicate.
•
Saper utilizzare criticamente strumenti informatici e telematici nelle attività di studio e di
approfondimento; comprendere la valenza metodologica dell’informatica nella formalizzazione
e modellizzazione.
•
17

## Benedetti-Tommaseo - Veis026004


---

