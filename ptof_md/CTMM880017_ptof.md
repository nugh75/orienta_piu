# Contenuto PTOF: CTMM880017_PTOF.pdf

## Pagina 1


## Ministero Dell’Istruzione

Istituto Comprensivo “VITTORINO DA FELTRE”
Via F. Durante, 13 - Catania - tel. 095/471061 – fax 095/7571870
email: CTIC880006@istruzione.it
PEC: CTIC880006@pec.istruzione.it
Cod. Mecc.: CTIC880006 – C.F.: 80010230870 - Codice Univoco: UFMAPS
www.icfeltre.edu.it
Regolamento per i “Percorsi ad indirizzo Musicale”
della Scuola Secondaria di Primo Grado
PREMESSA (Estratto dall'allegato A del D.M. 01/07/2022 n.176: Indicazioni generali)
L'insegnamento dello strumento musicale si pone in coerenza con il curricolo di Musica, di cui condivide le
finalità generali, si affianca e interagisce con questo, configurandosi come ulteriore mezzo di approfondi-
mento della pratica e della conoscenza critica, per svilupparne gli aspetti creativi e per potenziare le for-
me di interazione con le altre arti. Favorisce, altresì, lo sviluppo delle competenze comunicative intese
anche come capacità di esprimere e interpretare idee, esperienze ed emozioni creando empatia, in
un’ottica di formazione globale dell’alunno.
Attraverso la pratica strumentale, infatti, le specifiche funzioni formative della Musica (cognitivo-cultura-
le, linguistico-comunicativa, emotivo-affettiva, identitaria e interculturale, relazionale, critico-estetica)
si potenziano e si integrano.
La pratica costante della musica d’insieme, in formazioni strumentali da camera o orchestrali, anche at-
traverso performance ed esibizioni pubbliche, sviluppa la capacità di attenzione e di ascolto dell'altro, fa-
vorisce il senso di appartenenza alla comunità scolastica e crea un contesto autentico per la promozione
attiva delle competenze di cittadinanza, fornendo tra l’altro importanti e ulteriori occasioni di inclusione
per tutte le alunne e tutti gli alunni.
Nella pratica dello strumento musicale particolare attenzione è riservata all’ascolto  (discriminazione
percettiva,  interpretazione,  analisi,  comprensione),  alla  produzione  (esecuzione,  improvvisazione,
composizione) e alla lettoscrittura (uso di una notazione analogica convenzionale e non convenzionale).
Il profilo d’entrata dell'alunno, acquisito attraverso la prova orientativo-attitudinale, prevede la presenza
di forti fattori motivazionali, limitatamente all'età, nonché di competenze musicali di base descrivibili
come un bagaglio ricco di memorie uditive (timbriche, ritmiche, melodiche e armoniche) acquisito a parti-
re dall'infanzia e verificabile attraverso prove di produzione e riproduzione vocali e motorie, prima ancora
che strumentali.
Nell’arco del triennio l’alunno, attraverso lo studio e la pratica dello strumento, avvia e sviluppa, inte-
grandole tra loro, la conoscenza della specifica letteratura e della teoria musicale e la comprensione criti-
ca, inserite nel contesto storico-culturale di riferimento, le competenze tecnico-esecutive, interpretative,
compositive ed improvvisative, anche in formazioni d’insieme, attraverso repertori di diversi generi, cul-
ture e periodi storici.
L’alunno, inoltre, ha la possibilità di acquisire un adeguato metodo di studio attraverso l’interazione e
l’uso creativo delle diverse forme di comunicazione interartistica e multimediale, pervasive nella cultura
del nostro tempo.
Premesso che i percorsi a indirizzo musicale presuppongono la piena collaborazione e un elevato grado di
co-progettazione tra docenti di Musica e quelli di Strumento, si individuano di seguito gli obiettivi fonda-
mentali delle pratiche musicali di tipo vocale e/o strumentale:

sviluppo delle capacità d’ascolto, musicali e, in generale, interpersonali;

sviluppo del pensiero musicale attraverso l’operatività diretta sul suono (a partire da diverse pra-
tiche di tipo strumentale) a livello esplorativo, interpretativo e improvvisativo/compositivo;

sviluppo dell’intersoggettività nella condivisione dell’esperienza musicale attraverso le pratiche
della lezione collettiva e nella musica d’insieme;
Albo on line: http://www.albipretorionline.com/SC15198
C:\Users\FFicicchia\Google Drive\_SCUOLA\IndirizzoMusicale\RegolamentoPercorsiMusicali.docx
1

---

## Pagina 2


sviluppo di specifiche tecniche musicali strumentali quale potenziale espressivo e comunicativo;

sviluppo dell’identità musicale personale nella crescita dell'autonomia di pensiero e di giudizio,
delle capacità progettuali e del senso di responsabilità e di appartenenza all’interno di una comu-
nità;

potenziamento del valore orientativo della formazione musicale, sia nella prospettiva di una di-
mensione amatoriale che in quella della risorsa professionale;

sviluppo delle potenzialità espressive connesse all'uso delle tecnologie digitali.
Art. 1 – Organizzazione oraria dei percorsi
Orari di insegnamento
Le attività previste per i percorsi a indirizzo musicale si svolgono in orario aggiuntivo rispetto al quadro
orario previsto dall’articolo 5, comma 5, del D.P.R. 20 marzo 2009, n. 89, non coincidente con quello defi-
nito per le altre discipline curricolari.
L’orario aggiuntivo per gli alunni corrisponde a tre ore settimanali (novantanove ore annuali), che possono
essere organizzate anche su base plurisettimanale o articolate in unità di insegnamento non coincidenti
con l’unità oraria.
È comunque rimessa alle istituzioni scolastiche la possibilità di modulare nel triennio l’orario aggiuntivo a
condizione di rispettare comunque la media delle tre ore settimanali, ovvero novantanove ore annuali.
L’esibizione musicale è a tutti gli effetti un momento didattico: gli alunni dovranno dimostrare quanto ap-
preso durante le lezioni individuali e nelle prove d’orchestra, affinando le capacità di concentrazione e di
autocontrollo, al fine di imparare a controllare il momento performativo. Inoltre le esibizioni aiutano gli
studenti ad auto-valutarsi, ad acquisire fiducia in loro stessi, superando la timidezza e le ansie da presta-
zione, attraverso un percorso che porta gli stessi ad essere eccellenti protagonisti del loro successo forma-
tivo.
Le esibizioni si svolgeranno in orari e giorni che possano agevolare la partecipazione delle famiglie (tardo
pomeriggio, sera).
Di conseguenza, nelle settimane in cui si terranno saggi di classe, spettacoli dell’orchestra (Natale e sag-
gio di fine anno scolastico) o altre esibizioni, l’orario subirà variazioni che saranno comunicate dall’inse-
gnante di strumento di riferimento, fermo restando l’orario frontale di 18 ore per gli insegnanti e di 3 ore
settimanali per gli alunni.
In ogni caso, la priorità verrà data alle ore di Musica d’insieme, mentre per le lezioni di strumento si prov-
vederà ad accorparle, in modo che si svolgano a piccoli gruppi di 2-3 alunni per ora.
Art. 2 - Posti disponibili per la frequenza ai percorsi a indirizzo musicale distinti per specialità stru
-
mentale e anno di corso;
Il Corso di Strumento Musicale attivo presso questo Istituto Comprensivo prevede le classi di: Pianoforte,
Chitarra, Flauto, Corno.
Il numero di alunni ammessi a frequentare tale corso è determinato tenuto conto delle indicazioni espres-
se dal D.M. n°176/2022, secondo i criteri generali dettati per la formazione delle classi.
Entro la data di scadenza per l'iscrizione alla classe I fissata dal MIUR attraverso l'apposita C.M., sarà reso
noto il numero di posti disponibili per ogni classe di strumento musicale relativamente all’anno scolastico
successivo.
In riferimento all’ art. 12 del D. Lgs. 60/2017, secondo cui “Ogni istituzione scolastica secondaria di primo
grado può attivare, nell'ambito delle ordinarie sezioni, percorsi a indirizzo musicale, prioritariamente per
gruppi di studentesse e studenti, in coerenza con il Piano triennale dell'offerta formativa” nel nostro isti-
tuto il Corso ad Indirizzo Musicale si articola in modo tale da consentire la partecipazione di alunni di di-
verse classi e comuni.
Art. 3 – Modalità di svolgimento della prova orientativo-attitudinale e i criteri di valutazione degli esiti
ai fini dell’assegnazione degli alunni alle diverse specialità strumentali
Il Corso di Strumento Musicale è aperto a tutti gli alunni che si iscrivono per la prima volta alla Scuola Se-
condaria, compatibilmente con i posti disponibili e tenuto conto delle indicazioni espresse dal D.M. n°
Albo on line: http://www.albipretorionline.com/SC15198
C:\Users\FFicicchia\Google Drive\_SCUOLA\IndirizzoMusicale\RegolamentoPercorsiMusicali.docx
2

---

## Pagina 3

176/2022. Non sono richieste abilità musicali pregresse. Per richiedere l’ammissione ai Corsi è necessario
presentare esplicita richiesta all’atto dell’iscrizione, barrando l’apposita casella presente nella domanda
di iscrizione, e indicando nelle note l'ordine di preferenza degli strumenti scelti.
La data della prova sarà annunciata con comunicazione diretta del nostro Istituto. Eventuali alunni assenti
dovranno recuperare la prova in un secondo appello, di cui sarà data direttamente comunicazione.
Articolazione della prova orientativo – attitudinale
La prova mira ad individuare le attitudini musicali dei singoli alunni, e le caratteristiche fisiche in relazio-
ne allo/agli strumento/i prescelto/i. La prova consiste in un test.
Strutturazione della prova:

I test non richiedono una preventiva conoscenza teorico-musicale e/o strumentale, sono uguali per
tutti i candidati e proposti con le medesime modalità.

Conoscenze e abilità pregresse non costituiscono titolo di preferenza. Ai candidati che lo vorranno sarà
consentita l’esecuzione allo strumento, ma l’esibizione non costituirà titolo di preferenza.

Il  materiale  oggetto  della  prova  è  deciso  e  strutturato  dalla  Commissione  in  apposita  seduta
preliminare di cui viene redatto verbale indicante anche i criteri di valutazione per ogni singolo test.

Le prove sono costituite da test ritmici e melodici per valutare le capacità naturali di percezione, di
riproduzione, di coordinazione ritmica e di discriminazione di altezza.

Chiude  la  sessione  un  colloquio  con  il  candidato  e  con  i  genitori  per  recepire  la  preferenza
strumentale, la motivazione allo studio triennale, la disponibilità delle famiglie a fornire idoneo
strumento musicale personale per le esercitazioni domestiche, le esperienze musicali pregresse e tutte
le informazioni che possono essere utili al fine di giungere ad un corretto ed equilibrato giudizio di
ammissione.
Graduatoria
Al termine delle prove, la Commissione effettua lo scrutinio dei dati e redige la graduatoria generale. Per
ogni candidato sono riportate:
a- la valutazione inerente le prove ritmiche
b - la valutazione inerente le prove di intonazione e di percezione di altezza
La graduatoria generale è depositata agli atti della scuola ed è visionabile secondo la procedura riguardan-
te l’accesso agli atti amministrativi (L. n. 241/1990; D.L.gs. 30 giugno 2016, n. 126; D.L.gs. 30 giugno
2016, n. 127). Dalla graduatoria generale viene poi estratta la graduatoria provvisoria riguardante gli/le
alunni/e inseriti/e nelle singole classi di strumento che viene affissa al pubblico.
Formazione delle classi di Strumento
La graduatoria viene ordinata tenendo conto delle attitudini riscontrate nel corso delle prove e dalle indi-
cazioni delle famiglie sulla scelta dello strumento musicale.
La graduatoria verrà tenuta in segreteria e presso la scuola secondaria di primo grado per la visione dei
genitori che volessero conoscere il punteggio dei propri figli. Per domande specifiche sullo svolgimento dei
test e sui criteri adottati per la graduatoria, gli insegnanti di strumento sono disponibili a fornire chiari-
menti a coloro che ne facciano richiesta in segreteria.
Al termine di tutte le prove, i docenti di strumento musicale definiranno la lista dei candidati risultati ido-
nei al Corso, divisi per strumento attribuito.
Di tale lista verrà poi data comunicazione alle famiglie mediante:

Comunicazione telefonica agli interessati

Affissione della lista alla bacheca della scuola e sul sito internet
Conferma di iscrizione ai Corsi ad Indirizzo Musicale
Albo on line: http://www.albipretorionline.com/SC15198
C:\Users\FFicicchia\Google Drive\_SCUOLA\IndirizzoMusicale\RegolamentoPercorsiMusicali.docx
3

---

## Pagina 4

Il Corso ad Indirizzo Musicale ha la medesima durata del triennio di Scuola Secondaria di primo grado, di-
ventando, una volta scelto, a tutti gli effetti materia curriculare ed è obbligatoria la sua frequenza com-
plessiva.
E’ previsto inoltre, l’inserimento (previo esame) per gli alunni iscritti nelle classi seconde e terze oppure
per gli alunni provenienti da altri istituti scolastici.
Art. 4 – Modalità di svolgimento della prova orientativo-attitudinale e i criteri di valutazione degli esiti
ai fini dell’assegnazione degli alunni alle diverse specialità strumentali con disabilità e DSA
La prova sarà di volta in volta progettata e valutata - in collaborazione col dipartimento degli insegnanti
di sostegno - in base ai PEI o PDP al fine della inclusione degli alunni nel percorso scolastico.
Art. 5 - Modalità di valutazione degli apprendimenti nel caso in cui le attività di cui all’articolo 4,
comma 2, siano svolte da più docenti
La frequenza dell'insegnamento strumentale comporta in corso d’anno la partecipazione ad attività di mu-
sica d’insieme, in cui gli alunni possono dimostrare quanto appreso durante le lezioni individuali e affinare
le proprie capacità di concentrazione, di ascolto meditato e di autocontrollo. Inoltre, le esibizioni di
gruppo aiutano gli studenti ad autovalutarsi e ad acquisire fiducia in loro stessi, costituendo ulteriore
occasione di integrazione e di crescita (e ciò a prescindere dal livello di competenza strumentale raggiun-
to).
La serietà e l’impegno nella preparazione di tali esibizioni influiscono sulla valutazione finale di ciascun
alunno. Per la preparazione e la realizzazione di tali attività è prevista anche la partecipazione di ex alun-
ni dell’Istituto, che ne fanno espressa richiesta ed a giudizio insindacabile dei Docenti di strumento.
Art. 6 – Le modalità di costituzione della commissione esaminatrice
In relazione al D.M. n° 176/2022, per verificare l’effettiva attitudine allo studio di uno Strumento, l’allie-
vo affronterà una prova orientativo-attitudinale, davanti alla Commissione presieduta dal Dirigente Scola-
stico o da un suo delegato, dai Docenti di Strumento musicale e da un Docente di Musica.
Art. 7 – I criteri per l’individuazione degli alunni assegnati ai docenti di strumento musicale
L’inserimento e l’assegnazione a un gruppo strumentale specifico è decisa considerando le valutazioni ri-
guardanti la musicalità generale e l’attitudine per le singole specialità strumentali, tenuto conto delle
preferenze espresse dal candidato, di altri dati acquisiti dal colloquio con la famiglia e dalla necessità di
formare quattro gruppi strumentali di numero possibilmente omogeneo. I candidati che hanno già avviato
lo studio di uno strumento, oltre a dichiararlo durante il colloquio, possono eseguire in sede di prova fi-
sico-attitudinale un piccolo brano a dimostrazione del livello raggiunto. Tale esecuzione costituirà un ulte-
riore elemento di conoscenza dell’alunno, anche se non concorrerà a determinare il punteggio totale.
Art. 8 – Criteri per l’organizzazione dell’orario di insegnamento dei docenti di strumento musicale
Nei percorsi a indirizzo musicale, le attività di cui al successivo comma 2 si svolgono in orario aggiuntivo
rispetto al quadro orario previsto dall’articolo 5, comma 5, del decreto del Presidente della Repubblica 20
marzo 2009, n. 89, per tre ore settimanali, ovvero novantanove ore annuali, anche articolate in unità di
insegnamento non coincidenti con l’unità oraria e organizzate anche su base plurisettimanale, corrispon-
denti a sei ore settimanali di insegnamento del docente per ciascun sottogruppo. Nell’ambito della loro
autonomia le istituzioni scolastiche possono modulare nel triennio l’orario aggiuntivo a condizione di ri-
spettare comunque la media delle tre ore settimanali, ovvero novantanove ore annuali.
Le attività, organizzate in forma individuale o a piccoli gruppi, prevedono:
a - lezione strumentale, in modalità di insegnamento individuale e collettiva;
b - teoria e lettura della musica;
c - musica d’insieme.
Le attività di insegnamento dei percorsi a indirizzo musicale sono svolte in orario non coincidente con
quello definito per le altre discipline previste dall’ordinamento vigente. Qualora sia stato attivato il tem-
po prolungato, le stesse sono svolte nei limiti dell’orario settimanale previsto per gli alunni.
Albo on line: http://www.albipretorionline.com/SC15198
C:\Users\FFicicchia\Google Drive\_SCUOLA\IndirizzoMusicale\RegolamentoPercorsiMusicali.docx
4

---

## Pagina 5

Ad inizio anno scolastico, si effettua una riunione con i genitori per concordare l'orario definitivo delle le-
zioni individuali o per piccolo gruppo (2-3 alunni per ora) di strumento. La presenza a tale riunione è indi-
spensabile per la riuscita della formulazione dell’orario in caso di assenza di un genitore, si riterrà che non
esistano particolari esigenze, per cui l’orario verrà assegnato d’ufficio. Le lezioni di Musica d'Insieme sa-
ranno invece fissate dal corpo docenti e si svolgeranno una volta a settimana.
In caso di coincidenza dell’orario delle lezioni di strumento con le riunioni degli organi collegiali, ciascun
insegnante di strumento provvederà alla rimodulazione dell’orario su base plurisettimanale dandone tem-
pestivo avviso ai genitori degli alunni.
Art. 9 –Eventuali modalità di collaborazione
L’istituzione si farà promotrice di collaborazioni con i soggetti individuati all’interno del Piano delle Arti,
con i Poli ad orientamento artistico nonché con. Gli enti e soggetti che operano in ambito musicali.
Art. 10 – Eventuali modalità di collaborazione dei docenti di strumento per lo svolgimento delle attivi
-
tà di formazione e di pratica musicale nella scuola primaria
In atto l’Istituto non è destinatario di risorse di cui al D.M. 8/2011 e la collaborazione dei docenti di stru-
mento nei confronti della scuola primaria è rivolta esclusivamente ad attività di orientamento nella scelta
del percorso musicale.
Secondo la normativa, l'orario dell'insegnante di Strumento Musicale è soggetto a una certa flessibilità e
può essere utilizzato per potenziare attività di Teoria o pratica della Musica d’insieme. Inoltre l’insegnan-
te di strumento può svolgere attività di Musica o di avvio alla pratica strumentale nella Scuola Primaria
dello stesso istituto (D.M. 28/12/05 e D.M. 47/06 per definizione quota oraria del 20% dei curricoli rimessa
all’autonomia delle istituzioni scolastiche, D.M. 201/99), il tutto sulla base di un progetto approvato nelle
sedi competenti.
In questo caso, previo accordo con il corpo docenti della Scuola Primaria, le attività musicali potranno
svolgersi con l’utilizzo di strumentario Orff, percussioni e/o flauti dolci, oppure con la pratica di uno degli
strumenti insegnati nella Scuola Secondaria di I grado, seguendo le direttive del DM 08/11/201, le linee
guida relative al D.M. 8/11 emanate con nota n. 151 del 17/01/2014, il DPR 275/99 (art. 11).
Art. 11 - Regolamento alunni
Gli alunni devono attenersi alle norme contenute nel Regolamento d’Istituto. Viene inoltre richiesto loro
di:

partecipare con regolarità alle lezioni di Strumento e di Teoria e Musica d’Insieme, secondo il ca-
lendario e gli orari loro assegnati ad inizio anno;

avere cura dell'equipaggiamento musicale (strumento, spartiti e materiale funzionale), sia pro-
prio che (eventualmente) fornito dalla scuola;

partecipare alle varie manifestazioni musicali organizzate dalla scuola;

svolgere regolarmente i compiti assegnati dagli insegnanti.
Si ricorda che le assenze dalle lezioni pomeridiane dovranno essere giustificate, alla prima lezione di stru-
mento utile. Le richieste di uscite anticipate o di ingresso in ritardo dovranno essere effettuate secondo le
modalità presenti nel Regolamento d’Istituto.
Le assenze dalle lezioni di Strumento e di Teoria e Musica d’Insieme contribuiscono a formare il monte ore
annuale ai fini del calcolo per la validità dell’anno scolastico.
Art.12 – Sospensione delle lezioni
Nel corso dell'anno scolastico potranno esserci momenti in cui, per impegni istituzionali dei Docenti o altri
improcrastinabili attività, le lezioni potrebbero venire sospese. Sarà cura del Docente comunicare tale so-
spensione ai genitori degli alunni interessati. Le eventuali assenze dei Docenti saranno invece comunicate
tempestivamente dall’Istituto ai genitori interessati.
Art. 13 – Valutazione delle abilità e competenze conseguite
Albo on line: http://www.albipretorionline.com/SC15198
C:\Users\FFicicchia\Google Drive\_SCUOLA\IndirizzoMusicale\RegolamentoPercorsiMusicali.docx
5

---

## Pagina 6

L’insegnante di Strumento, in sede di valutazione periodica e finale, esprime un giudizio sul livello di ap-
prendimento raggiunto da ciascun alunno al fine della valutazione globale che il Consiglio di Classe formu-
la. Il giudizio di fine quadrimestre e di fine anno, da riportare sulla scheda personale dell’alunno, verrà
compilato tenendo conto anche della valutazione ottenuta durante le lezioni di Teoria e Musica d’Insieme.
In sede di scrutinio periodico e finale, il docente di strumento partecipa alla valutazione delle alunne e
degli alunni che si avvalgono di tale insegnamento e attribuisce una valutazione con le modalità previste
dalla normativa vigente. Qualora le attività siano svolte da più docenti di strumento, viene espressa una
unica valutazione. Secondo quanto previsto dal precedente articolo 5
Per quanto attiene all’esame di Stato conclusivo del primo ciclo di istruzione degli alunni iscritti ai percor-
si a indirizzo musicale, il colloquio previsto dall'articolo
8, comma 5, del decreto legislativo 13 aprile 2017, n. 62 comprende la prova di pratica di strumento, an-
che per gruppi di alunni del medesimo percorso per l’esecuzione di musica d’insieme.
I docenti di strumento partecipano ai lavori della commissione e, in riferimento agli alunni del proprio
strumento, a quelli delle sottocommissioni.
Le competenze acquisite dalle alunne e dagli alunni che hanno frequentato percorsi a indirizzo musicale
sono riportate nella certificazione delle competenze di cui all’articolo 9 del decreto legislativo n. 62 del
2017.
Analogamente, le competenze acquisite dagli alunni nell’ambito dei percorsi di ampliamento dell’offerta
musicale, sono riportate nella citata certificazione delle competenze.
Art. 14 – Utilizzo degli strumenti musicali in dotazione alla scuola
Gli alunni, già dal primo anno, dovranno dotarsi dello Strumento musicale per lo studio giornaliero a casa,
oltre al materiale funzionale allo studio (spartiti musicali, leggio, panchetto per i chitarristi, ecc.).
I Docenti saranno a disposizione dei genitori per consigli sull’acquisto. La scuola è in possesso di alcuni
strumenti, per cui, nei limiti della dotazione della scuola e in caso di bisogno, esiste la possibilità di
utilizzo di questi strumenti per gli alunni che ne faranno richiesta, in comodato d’uso. Saranno a carico
della famiglia eventuali spese di manutenzione dello strumento e le spese di ripristino in caso di danni
occorsi allo strumento stesso.
Art. 15 – Divisa delle esibizioni dell
’ Indirizzo Musicale
Per conferire agli studenti un’immagine più ordinata e distinta, in occasione degli eventi dell’orchestra
dell’indirizzo Musicale viene richiesto agli alunni di indossare pantaloni lunghi (blu o neri) e una camicia (o
maglia con colletto) bianca.
Per le altre esibizioni si richiede un abbigliamento adeguato ed elegante (no pantaloncini corti e tute da
ginnastica).
Art. 16 – Impegno dei genitori per manifestazioni musicali all
’ esterno della scuola
Il docente di strumento può proporre agli alunni meritevoli, la partecipazione a concorsi o a manifestazio-
ni musicali all’esterno della scuola, richiedendo il supporto logistico dei genitori.
In questo caso verrà richiesto alle famiglie di impegnarsi per la realizzazione dell’evento attraverso la
compilazione di un modulo per l’accettazione alla partecipazione del proprio figlio.
Art. 17 – Libri di testo
Data la natura di insegnamento pressoché individuale, i docenti non adottano libri di testo per le diverse
specialità strumentali, ma si riservano di chiedere l’acquisto di metodi e spartiti in base al livello di ogni
alunno. In altri casi forniranno allo studente copie fotostatiche dei brani o forniranno copie digitali del
materiale di studio.
Per quanto riguarda i brani di Musica d’Insieme, trattandosi di brani per lo più trascritti e adattati apposi-
tamente dai docenti per l’orchestra, saranno fornite copie delle parti.
Art. 18 – Priorità sulle attività extrascolastiche
Albo on line: http://www.albipretorionline.com/SC15198
C:\Users\FFicicchia\Google Drive\_SCUOLA\IndirizzoMusicale\RegolamentoPercorsiMusicali.docx
6

---

## Pagina 7

Le attività del corso ad indirizzo musicale, in quanto curricolari, hanno la priorità sulle attività extrascola-
stiche.
Art. 19 – Eventuale contributo supplementare
Il dipartimento di Indirizzo Musicale, come gli altri dipartimenti, può chiedere, attraverso istanza motivata
al Consiglio d’Istituto un contributo straordinario alle famiglie che si avvalgono dello Strumento per speci-
fiche esigenze del corso.
Albo on line: http://www.albipretorionline.com/SC15198
C:\Users\FFicicchia\Google Drive\_SCUOLA\IndirizzoMusicale\RegolamentoPercorsiMusicali.docx
7

---

