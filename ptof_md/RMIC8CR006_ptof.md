# Contenuto PTOF: RMIC8CR006_PTOF.pdf

## Pagina 1


## Ic Giuseppe Impastato


## Rmic8Cr006

Triennio di riferimento: 2025-2028

---

## Pagina 2

Il Piano Triennale dell’Offerta Formativa della scuola IC GIUSEPPE IMPASTATO è stato elaborato
dal collegio dei docenti nella seduta del 16/12/2024 sulla base dell’atto di indirizzo del
dirigente prot. 13298 del 14/11/2024 ed è stato approvato dal Consiglio di Istituto nella seduta
del 19/12/2024 con delibera n. 145
Anno di aggiornamento:
2024/25
Triennio di riferimento:
2025-2028

---

## Pagina 3

Indice
Indice

## Ptof 2025-2028

La scuola e il suo contesto
1  Analisi del contesto e dei bisogni del territorio
Le scelte strategiche
6  Priorità strategiche e priorità finalizzate al miglioramento degli esiti
L'offerta formativa
8  Tratti caratterizzanti il curricolo e specifiche progettualità
Organizzazione
15  Scelte organizzative

---

## Pagina 4


## La Scuola E Il Suo Contesto

Analisi del contesto e dei bisogni del territorio

## Ptof 2025-2028

Analisi del contesto e dei bisogni del territorio
Popolazione scolastica
Opportunità:
Il nostro Istituto opera nel contesto territoriale del quartiere Nuovo Ponte di Nona, ospita circa 1500
alunni appartenenti a famiglia con livello culturale e socio-economico medio-alto, secondo la
restituzione dei dati di contesto dell'Invalsi. La scuola rappresenta un importante punto di
riferimento educativo per la realizzazione di iniziative formative. La corresponsabilita' educativa tra
scuola e famiglia e' buona e adeguata nella realizzazione del Progetto educativo d'Istituto, i genitori
negli anni hanno dimostrato una crescente fiducia e disponibilita' al coinvolgimento nelle proposte
di attivita' della scuola. La forte richiesta di iscrizione di alunni con disabilita' unita alla presenza di
alunni stranieri e/o culturalmente/socialmente svantaggiati orienta la progettualita' d'Istituto nella
promozione della cultura dell'accoglienza e dell'inclusione, come emerge dal PAI e dal Protocollo di
accoglienza degli alunni stranieri, quali parte integrante del Ptof.
Vincoli:
Si pone ancora il bisogno di creare frequenti occasioni di dialogo e di confronto, affinché' le famiglie
possano approfondire la conoscenza e la comprensione delle finalità' e delle procedure proprie del
lavoro scolastico. Ad oggi si riscontra una significativa diminuzione della percentuale di abbandoni e
di dispersione scolastica, risultato sia di un lavoro scolastico fortemente centrato sulla
personalizzazione degli interventi educativi sia della creazione e consolidamento di una rete di
contatti e relazioni con i soggetti istituzionali del territorio (ASL, Municipio, Servizi Sociali, Forze
dell'Ordine).
Territorio e capitale sociale
Opportunità:
Il territorio di Nuovo Ponte di Nona appartiene amministrativamente al VI Municipio che registra il
più' alto indice di densità' demografica e di disagio socio-economico nel Comune di Roma. La
vocazione produttiva del quartiere si basa essenzialmente sulla presenza di attività commerciali e
agenzie di servizi. Le famiglie generalmente hanno entrambi i genitori che lavorano per cui la
domanda del tempo scuola si concentra sulle 40h nella scuola primaria, insieme all'esigenza di
servizi di pre-scuola, post-scuola e dopo scuola autorizzati dal Municipio e gestiti dall'associazione
1

## Ic Giuseppe Impastato - Rmic8Cr006


---

## Pagina 5


## La Scuola E Il Suo Contesto

Analisi del contesto e dei bisogni del territorio

## Ptof 2025-2028

ASD Ponte di Nona. La presenza e la cura nel quartiere di due parchi, entrambi in prossimità' delle
strutture scolastiche, e l'inaugurazione , il giorno 11 agosto 2021, di un terzo parco, il parco
Archeologico di Ponte di Nona, ha contribuito a creare ulteriori spazi di incontro e di svago oltre la
frequentazione del Centro Commerciale Roma Est, favorendo la socializzazione e limitando quelle
frequentazioni ambientali che possono condurre al fenomeno della marginalità' sociale. A tal fine
sono importanti anche le attività e i servizi offerti dalla Parrocchia "Santa Teresa di Calcutta", dai
Centri Sportivi Municipali, dal Centro Anziani e dalla Biblioteca comunale. Il territorio e' anche
caratterizzato dallo sviluppo di un tessuto associativo che va sempre più' radicandosi tra i cittadini,
favorito anche dalla proliferazione di progetti pubblici dedicati al tema della partecipazione.
In questo contesto
l'Istituzione Scolastica si pone come leva strategica di promozione e crescita sociale e culturale del
territorio e fonda il proprio PTOF sui principi di accoglienza, inclusione e valorizzazione della
"persona", attraverso interventi formativi finalizzati allo sviluppo integrale della personalità,
rispondenti alla domanda delle famiglie e alle caratteristiche specifiche dei soggetti coinvolti,
adeguati ai diversi contesti. A tal fine l'Istituto Comprensivo ha consolidato negli anni i rapporti
istituzionali con il Municipio VI ed ha attivato forme di collaborazione che qualificano l'azione
educativa sul territorio e i rapporti scuola-famiglia, attraverso il coinvolgimento di: la Rete di Ambito
4 per la formazione professionale; la Rete locale del XVI Distretto ASAL; la ASL e i vari centri
terapeutici per progetti di inclusione di alunni disabili; le Forze dell'Ordine di Polizia, Carabinieri,
Guardia di Finanza e la Polizia Postale, insieme alle diverse associazioni che operano per la
realizzazione di progetti sulla Legalità e la prevenzione del Bullismo e cyberbullismo, partecipando
anche alla piattaforma ministeriale "Generazioni Connesse"; i Centri di certificazione linguistica
"Globally Speaking" per il Cambridge, l'Istituto Cervantes per il DELE e l'Istituto Saint Louis dei
Francesi per il DELF; l'associazione teatrale del "Teatro Gabrielli" per le attività teatrali di inclusione;
l'associazione "Officine Musicali" per attività extracurricolari di avviamento alla pratica musicale; il
CONI per le attività sportive; l'AIL, l'AIRC, l'associazione "Un. due, tre… Alessio", l'AIRFA, l'ACC per
attività di promozione e sostegno della ricerca e delle famiglie colpite dal cancro, dalla leucemia,
dall'anemia di Fanconi e dalla cataratta congenita; l'associazione "La Sonda su Marte" per sostenere
il progetto "Casa mia" per alunni autistici dell'Istituto; l'Associazione A.MA.LE che ha donato
attrezzature per l'allestimento di un'aula di psicomotricità dove gli alunni con disabilità possono fare
specifiche attività anche di terapia a scuola; collaborazione con la comunità di Sant’Egidio.
Vincoli:
Il territorio continua a caratterizzarsi per la rapida ed esponenziale crescita demografica ed abitativa,
non supportata da sufficienti strutture scolastiche e relativi servizi adeguati alle esigenza degli
abitanti; per la carenza di luoghi di aggregazione sociale, culturale e sportiva; per l'estensione del
2

## Ic Giuseppe Impastato - Rmic8Cr006


---

## Pagina 6


## La Scuola E Il Suo Contesto

Analisi del contesto e dei bisogni del territorio

## Ptof 2025-2028

territorio e i pochi collegamenti interni e con il centro della citta', nonostante l'attivazione, il 20
marzo 2016, della fermata Ponte di Nona (inaugurata il 4 aprile 2016) sulla linea FL2 Roma -Tivoli -
Pescara, che collega il quartiere con la stazione Roma Tiburtina e, con alcune corse giornaliere, Roma
Termini. Il bacino d'utenza dell'Istituto non e' strettamente limitato al territorio di appartenenza,
proprio perche' all'espansione edilizia non corrisponde a tutt'oggi l'istituzione di servizi scolastici
essenziali rispondenti al fabbisogno del territorio. Permane il problema della carenza di sufficienti
strutture scolastiche e servizi adeguati per l'infanzia, che genera una vera e propria emergenza nel
periodo delle iscrizioni e che negli anni ha portato ad occupare quasi tutti gli spazi per ospitare le
numerose classi.
Risorse economiche e materiali
Opportunità:
L'I.C. si compone di tre edifici scolastici: due plessi della Scuola Primaria (plesso di via Corbellini e
plesso di via Gastinelli) e un plesso di Scuola Secondaria di Primo Grado. Gli edifici sono di recente
costruzione e tutti forniti di ascensore. Si continua a lavorare per la realizzazione di un sistema di
sicurezza efficace, efficiente e di qualità secondo la normativa vigente. Nei plessi di scuola primaria e'
presente la mensa e il refettorio; in ciascuno dei plessi la palestra curata e attrezzata in
collaborazione con le Associazioni sportive; la biblioteca che incrementa ogni anno i propri volumi
mediante iniziative progettuali e/o contributi dei genitori, una sala teatro e un'aula polifunzionale. In
tutti e tre i plessi e' presente il laboratorio di informatica. Grazie ai finanziamenti nell'ambito PON,
nel corso della pandemia da Covid-19 e attualmente con il PNRR, la scuola ha potuto incrementare le
proprie dotazioni tecnologiche, dotando ogni classe di un pannello interattivo e rafforzando il
sistema wireless nei tre plessi. La progettualità d'Istituto ha previsto importanti investimenti per
l'allestimento di spazi funzionali a favorire la didattica laboratoriale e il diffuso utilizzo delle nuove
tecnologie. Nell'A.S. 2018-19 la scuola ha inaugurato nel plesso centrale di Via Gastinelli “l' Atelier
Creativo" che si compone di una LIM, 4 portatili, una stampante 3D, 4 robot, un monitor interattivo
65", 1 scanner e 3 reticoli per coding per terra e tavoli a blocchi, finanziato a seguito di
partecipazione all'Avviso dedicato con uno specifico progetto. Per accedere ad ulteriori
finanziamenti la scuola ha partecipato con specifici progetti agli Avvisi nell'ambito del PON (Piano
Operativo Nazionale 2014-2020) relativi a "Competenze di base", "Cittadinanza digitale",
"Orientamento" in rete con l'IC. "Francesca Morvillo", "Integrazione e accoglienza"; nell’anno 2021-
2022 sono arrivati gli esiti per i due PON “rete LAN W-LAN” e “DIGITAL BOARD” con lo scopo di: -
promuovere la didattica multimediale installando LIM mobili mediante video-proiettori collegati al
computer in ogni classe di tutti i plessi dell'Istituto Comprensivo (alcune LIM sono state acquistate
con il Decreto Sostegni); - favorire l'uso del tablet nella DDI, esplorando forme e modi per una
3

## Ic Giuseppe Impastato - Rmic8Cr006


---

## Pagina 7


## La Scuola E Il Suo Contesto

Analisi del contesto e dei bisogni del territorio

## Ptof 2025-2028

dotazione individuale ad alunno. A settembre 2021 si è avuto l’esito positivo del progetto
“Ingegnamoci”- Spazi e strumenti digitali per le STEM-, con lo scopo di allestire i laboratori di Scienze
della SSIG; e del progetto "Edugreen" per l'allestimento di una serra didattica. Inoltre con i
finanziamenti del Piano Estate 2021 è stato possibile acquistare alcune LIM e chromebook.
A partire dall'a.s. 2022/2023, al fine di arricchire l'offerta formativa, è stato avviato il Progetto DADA
(Didattiche per ambienti di apprendimento) nella SSIG e si stanno approfondendo le possibilità di
avvio di una sperimentazione del DADA-Logica nella scuola primaria, con la realizzazione di
laboratori e/o di aule per specifiche attività di apprendimento. Infine, nell'ambito del Progetto
"connessioni Digitali", verrà allestita nella SSIG una "newsroom", ossia un'aula di apprendimento
fornita di strumenti tecnologici (pc, proiettore. kit per riprese, microfoni, cuffie...) e con set di arredi
mobili e fissi utili ad accogliere le classi durante le progettazioni.
Vincoli:
In tutti i plessi le sale teatro e le aule polifunzionali sono ancora prive di impianti e attrezzature
stabili e sufficienti a consolidare la realizzazione di attività laboratoriali. Critica permane la situazione
nelle aule dei piani terra, dove nella stagione calda si rileva la presenza di animali infestanti in
maniera evidente ( formiche, api, ecc...). Nonostante gli interventi di manutenzione ordinaria, che la
scuola riesce a garantire con la gestione dei fondi municipali assegnati per la piccola manutenzione,
la scarsa qualità' dei materiali e delle strutture di origine, soprattutto di serrande, finestre e porte
richiede interventi continui e mai risolutivi.
Risorse professionali
Opportunità:
L'Istituto si caratterizza per una media di docenti di eta' compresa fra i 35 e i 50 anni, cio' puo'
costituire una risorsa per una didattica attenta all'innovazione tecnologica e alle piu' moderne teorie
e metodologie dell'apprendimento, e ad una maggiore disponibilita' alla formazione professionale in
servizio. L'incarico effettivo del Dirigente Scolastico da settembre 2013 e la formazione professionale
dei docenti, determinata da un'elevata percentuale di laureati, appaiono condizioni promettenti per
la stabilita' e la competenza necessarie ad incidere in modo significativo sul cambiamento e il
miglioramento dei processi organizzativi e sull'efficacia dell'offerta formativa. La scuola si e' attivata
e riorganizzata per la formazione di un corpo professionale che ritrovi coerenza e compattezza nei
processi decisionali. Nonostante l'aumento negli anni delle classi l'istituto ha raggiunto un buon
livello di stabilita' che garantisce una maggiore continuità' educativa e didattica. Molti sono i docenti
che scelgono di trasferirsi o di rimanere in questo Istituto, apprezzandone l'organizzazione e la
4

## Ic Giuseppe Impastato - Rmic8Cr006


---

## Pagina 8


## La Scuola E Il Suo Contesto

Analisi del contesto e dei bisogni del territorio

## Ptof 2025-2028

progettualità
Vincoli:
Il corpo docente di e' prevalentemente composto da docenti con contratto a tempo indeterminato
nei due ordini di scuola, nonostante l'incremento di classi pari alla crescita demografica e abitativa
del territorio. Tuttavia, la continuita' educativa e didattica in alcune classi e' parzialmente garantita
per i seguenti fenomeni che non dipendono dall'operato della scuola. Nella scuola secondaria di
primo grado su alcune classi si sono verificati cambi annuali di docenti per l'attribuzione di spezzoni
orari accorpati a cattedre esterne; il fenomeno e' pero' in diminuzione; nella scuola primaria la
provenienza dei docenti da altre regioni determina domande di trasferimento e/o assegnazione
provvisoria; il fenomeno e' pero' in calo. Problematica nei due ordini di scuola la carenza di docenti
con titolo di specializzazione per il sostegno nelle graduatorie d'Istituto, che porta spesso alla
nomina di docenti senza titolo; e nella scuola primaria la formazione linguistica dei docenti di inglese
abilitati, ma non laureati in lingua. Cio' vincola molto la destinazione di risorse alla formazione del
personale, al fine di sostenere competenze didattiche adeguate e rispondenti ai bisogni degli alunni.
Altro ambito di attenzione riguarda le competenze informatiche dei docenti che non sempre sono al
passo con la velocita' delle innovazioni e delle opportunita' che le nuove tecnologie rappresentano
per la didattica e la comunicazione.
5

## Ic Giuseppe Impastato - Rmic8Cr006


---

## Pagina 9


## Le Scelte Strategiche

Priorità strategiche e priorità finalizzate al
miglioramento degli esiti

## Ptof 2025-2028

Priorità strategiche e priorità finalizzate al
miglioramento degli esiti
Il nostro Istituto Comprensivo persegue il successo formativo per tutti e ciascun alunno, inteso
sia come innalzamento del livello di scolarità e del tasso di successo scolastico, sia come
sviluppo della personalità integrale orientata ai valori della cittadinanza attiva e consapevole.
Tale finalità ispira i nostri percorsi educativi, tesi a formare saldamente la persona sul piano
cognitivo e culturale, affettivo e relazionale, poiché solo un'identità consapevole e aperta è
capace di raccogliere con successo la sfida universale di apertura verso il mondo e di pratica
dell'uguaglianza e delle pari opportunità nel riconoscimento e nella valorizzazione delle
differenze; è capace di affrontare positivamente l'incertezza e la mutevolezza degli scenari
sociali e professionali, presenti e futuri.
L' Offerta Formativa intende promuovere l'acquisizione:
•         dei saperi e dei linguaggi culturali di base;
•         degli strumenti di pensiero necessari per apprendere e selezionare le informazioni;
•         dell'uso consapevole delle tecnologie di informazione e di comunicazione;
•         della capacità di elaborare metodi e categorie da utilizzare come bussola negli itinerari
personali;
•         dell'autonomia di pensiero e giudizio critico, orientando la didattica alla costruzione dei
saperi, a partire da concreti bisogni formativi, e delineando orizzonti di significato;
•         delle regole del vivere e del convivere, attraverso "l'insegnare ad apprendere" e
"l'insegnare ad essere" al fine di generare una diffusa convivialità relazionale, intessuta di
linguaggi affettivi ed emotivi, promuovendo la condivisione dei valori di partecipazione e
di appartenenza ad una comunità sociale, in cui l'unicità e la singolarità culturale di ogni
studente crea opportunità di crescita e di arricchimento reciproco anche e soprattutto in
presenza di radici culturali diverse.
La Scuola  si propone come "ambiente accogliente" nel quale favorire lo "stare bene" di bambini
e adolescenti nell'ambito di un Progetto Educativo condiviso in collaborazione con la famiglia,
con la quale stringere una vera e propria alleanza educativa per la costruzione di un nuovo
umanesimo, educando i bambini e gli adolescenti alla consapevolezza che tutto ciò che accade
nel mondo influenza la vita di ogni persona, così come è vero che ogni persona tiene nelle sue
stesse mani una responsabilità unica e singolare nei confronti del futuro dell'umanità. In tal
senso la Scuola accompagna i propri alunni e alunne in un'esperienza di formazione che possa
continuare lungo l'intero arco della vita.
L’I.C. Impastato parte da un’analisi delle esigenze del contesto culturale, sociale ed economico
della realtà locale, per programmare un’offerta formativa adatta alle esigenze del territorio.
Dall’analisi emerge che i bisogni del territorio riguardano prevalentemente:
•         il potenziamento delle attività di insegnamento delle lingue straniere e delle certificazioni
di competenza riconosciute a livello internazionale;
•      la diffusione delle tecnologie innovative e il potenziamento delle dotazioni tecnologiche;
•         il potenziamento delle discipline artistiche, musicali e sportive;
•         l’alfabetizzazione e perfezionamento dell’italiano come L2 attraverso corsi e laboratori
appositamente organizzati anche con l’apporto delle comunità di origine, delle famiglie, di
mediatori culturali e degli enti locali;
•    l’apertura pomeridiana della scuola da valorizzare come comunità attiva, aperta al territorio
6

## Ic Giuseppe Impastato - Rmic8Cr006


---

## Pagina 10


## Le Scelte Strategiche

Priorità strategiche e priorità finalizzate al
miglioramento degli esiti

## Ptof 2025-2028

e
•     in grado di sviluppare e aumentare l’interazione con le famiglie e con la comunità locale.
Nel Documento “Indicazioni Nazionali e Nuovi Scenari”  del 2017 si pone una particolare
attenzione  sull’Educazione alla cittadinanza e alla sostenibilità con riferimento ai 17 obiettivi
enunciati  dall’ONU nell’Agenda 2030 per lo sviluppo sostenibile; tra questi il n. 4  - “Fornire
un’educazione di  qualità, equa ed inclusiva, e opportunità di apprendimento per tutti” - investe
direttamente la  funzione educativa dell’Istituzione scolastica che, attraverso l’istruzione-
educazione, può formare  le competenze culturali, metodologiche e sociali per il
raggiungimento di tutti gli altri obiettivi e  per la costruzione di una consapevole cittadinanza
globale. Si tratta, dunque, di organizzare il  curricolo e le proposte didattiche in modo da
inquadrarle nella cornice di senso e di significato  della cittadinanza.
Sempre secondo il documento ministeriale del 2017, “I docenti sono chiamati non a insegnare
cose diverse e straordinarie, ma a selezionare le  informazioni essenziali che devono divenire
conoscenze durevoli, a predisporre percorsi e ambienti  di apprendimento affinché le
conoscenze alimentino abilità e competenze culturali, metacognitive,  metodologiche e sociali
per nutrire la cittadinanza attiva”.
Perciò, affinché gli intenti dichiarati fin qui diventino realtà, c’è bisogno di un’attenta e costante
progettazione didattica ed educativa, garantita anche dal Piano di formazione triennale (comma
124 della L. 107/2015) rivolto ai docenti affinché prosegua l’aggiornamento pedagogico,
metodologico, didattico e valutativo, nonché quello sull’autovalutazione d’istituto.
Le attività di formazione vengono definite dall’istituzione scolastica coerentemente con il POF
triennale e con i risultati emersi dal Piano di miglioramento previsto dal regolamento (di cui al
decreto del Presidente della Repubblica 28 marzo 2013, n. 80), sulla base delle priorità nazionali
indicate nel Piano nazionale di formazione, adottato ogni tre anni con decreto del Ministro
dell’istruzione, dell’università e della ricerca, sentite le organizzazioni sindacali rappresentative di
categoria.
Il Piano Triennale di Formazione dei Docenti nasce dalla rilevazione – già avviata nel nostro
istituto - del fabbisogno formativo dei docenti e tiene conto dei criteri già deliberati dal Collegio
dei docenti, nella seduta del 22 Febbraio 2018, per la programmazione delle attività dell’Ambito
4 e d’Istituto.
7

## Ic Giuseppe Impastato - Rmic8Cr006


---

## Pagina 11


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

Tratti caratterizzanti il curricolo e specifiche
progettualità
Come viene ricordato nell'Atto di Indirizzo del Dirigente Scolastico per il triennio 2022/2025, il Primo
Ciclo d’Istruzione comprende la Scuola Primaria e la Scuola Secondaria di Primo Grado, la cui
finalità è l’acquisizione delle conoscenze e delle abilità fondamentali per sviluppare le competenze
culturali di base, nella prospettiva del pieno sviluppo della persona e dell’orientamento alla
realizzazione di un proprio progetto di vita.
La Scuola Primaria mira all’acquisizione degli apprendimenti di base, offrendo ai bambini e alle
bambine l’opportunità di sviluppare le dimensioni cognitive, emotive, affettive, sociali, corporee,
etiche e religiose; e di acquisire i saperi irrinunciabili attraverso gli alfabeti caratteristici di ciascuna
disciplina, l’esercizio di differenti stili cognitivi, lo sviluppo del pensiero riflessivo e critico.
Nella Scuola Secondaria di Primo Grado si realizza l’approccio alle discipline come punti di vista sulla
realtà e come modalità di conoscenza, interpretazione e rappresentazione del mondo. Per esplorare
problemi complessi è necessario che i diversi punti di vista disciplinari dialoghino e che si presti
attenzione alle zone di confine e di cerniera fra discipline. Le competenze sviluppate nell’ambito
delle singole discipline, attraverso l’acquisizione di conoscenze e abilità, concorrono a loro volta alla
promozione di competenze più ampie e trasversali (cfr. Raccomandazione del Parlamento Europeo e
del Consiglio dell’Unione Europea del 18 Dicembre 2006) .
Nella Scuola del Primo Ciclo si pongono, altresì, le basi per l’esercizio della cittadinanza attiva.
Prendersi cura di se stessi, degli altri e dell’ambiente, favorire forme di cooperazione e di solidarietà,
sviluppare un’adesione consapevole a valori condivisi e atteggiamenti cooperativi e collaborativi,
costruire il senso della legalità, promuovere un’etica della responsabilità sono le condizioni per
praticare la convivenza civile.
Una buona scuola primaria e secondaria di primo grado si costituisce come contesto idoneo a
promuovere apprendimenti significativi e a garantire il successo formativo per tutti gli alunni.
Un’efficace azione formativa si ispira ai seguenti principi metodologici:
- valorizzare l’esperienza e le conoscenze degli alunni per ancorarvi nuovi contenuti;
- promuovere la cultura dell’inclusione attraverso una progettualità educativa e didattica mirata, tale
da far emergere le differenze come opportunità di arricchimento piuttosto che configurarsi come
8

## Ic Giuseppe Impastato - Rmic8Cr006


---

## Pagina 12


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

disuguaglianze;
- favorire l’esplorazione e la scoperta, al fine di promuovere il gusto per la ricerca di nuove
conoscenze e lo sviluppo di capacità di problem posing e di problem solving;
- incoraggiare l’apprendimento cooperativo sia all’interno della classe sia attraverso la formazione di
gruppi di lavoro con alunni di classi e di età diverse nell’ambito di progetti a classi aperte;
- promuovere la consapevolezza del proprio modo di apprendere, al fine di “imparare ad imparare”;
- realizzare attività didattiche in forma di laboratorio, per favorire l’operatività e allo stesso tempo il
dialogo e la riflessione su quello che si fa. La didattica laboratoriale favorisce la modalità di lavoro
che meglio incoraggia la ricerca e la progettualità, coinvolge gli alunni nel pensare, realizzare,
valutare attività vissute in modo condiviso e partecipato con altri, e può essere attivata sia nell’aula,
sia nei diversi spazi e occasioni interni alla scuola sia valorizzando il territorio come risorsa per
l’apprendimento.
Nella Scuola Primaria le singole discipline vengono inquadrate all’interno di tre grandi aree
disciplinari:
-area linguistico artistico espressiva (Italiano   Lingua inglese   Musica   Arte e immagine –
Educazione Fisica – Religione Cattolica);
- area storico geografica (Storia - Geografia);
- area matematico scientifico tecnologica (Matematica   Scienze Naturali e sperimentali   Tecnologia)
A queste aree si aggiunge l'insegnamento trasversale di Educazione Civica.
Tale opzione sottolinea l’importanza di un insegnamento disciplinare non frammentato, ma capace
di far cogliere le interconnessioni tra i diversi saperi e di avviare gli alunni ad una visione unitaria
della conoscenza, favorendo l’interdisciplinarità e il lavoro collegiale tra insegnanti di discipline
diverse.
Nel passaggio dalla Scuola Primaria alla Scuola Secondaria di Primo Grado le discipline vengono
considerate nella loro specificità e nel loro specifico impianto epistemologico.
Nella Scuola Secondaria di Primo Grado si ha la possibilità di scegliere la seconda lingua comunitaria
tra la lingua spagnola e la lingua francese; l’ora di approfondimento di discipline a scelta delle scuole
si svolge nell’ambito delle Materie Letterarie come approfondimento di Geografia; due docenti di
9

## Ic Giuseppe Impastato - Rmic8Cr006


---

## Pagina 13


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

potenziamento musicale svolgono attività musicali intervenendo su classi e alunni individuati sulla
base di specifici bisogni formativi; l'insegnamento di Educazione Civica è trasversale a tutte le
materie. Gli orari e l’organizzazione didattica sono stati rimodulati sulla base dei modelli didattici
innovativi tratti dal modello DADA – Didattiche per Ambienti di Apprendimento.
Sia nella Scuola Primaria che nella Scuola Secondaria di Primo Grado viene attivato l’insegnamento
della Materia Alternativa per gli alunni che non si avvalgono dell’IRC (Insegnamento della Religione
Cattolica).
Il nostro sistema scolastico ha come orizzonte di riferimento il Quadro delle competenze chiave  per
l'apprendimento permanente definite dal Parlamento europeo e dal Consiglio dell'Unione europea
(Raccomandazioni 18 dicembre 2006) e individuate come saperi essenziali e competenze da
sviluppare:                                                                                                                                     -
comunicazione in madrelingua,
-comunicazione in lingua straniera,
-competenza matematica e competenza di base in scienza e tecnologia,                                              --
competenza digitale,                                                                                                                                              -
imparare a imparare,
-competenze sociali e civiche,
-spirito di iniziativa e imprenditorialità,
-consapevolezza ed espressione culturale.
Per il triennio 2022/25 inoltre il Dirigente scolastico ha definito nell’Atto di indirizzo le indicazioni
operative per l’arricchimento e ampliamento dell’offerta formativa curricolare ed extracurricolare:
o Attuazione del Progetto Accoglienza quale tema iniziale e trasversale che veda coinvolti gli alunni di
tutte le classi fin dal primo ingresso nella Scuola al fine di riconoscere, rispettare e
valorizzare le loro fasi di crescita.
La programmazione delle attività tiene conto di:
• adeguati tempi di inserimento degli alunni nelle classi prime di ciascun ordine di scuola;
• bisogni di esplorazione e conoscenza dell’ambiente scolastico;
• bisogni di interazione e relazionalità all’interno del gruppo classe per la costituzione dello stesso in
quanto tale;
• bisogni di conoscenza e partecipazione attiva alla definizione delle regole di vita scolastica e
comunitaria;
10

## Ic Giuseppe Impastato - Rmic8Cr006


---

## Pagina 14


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

• bisogni di condivisione di esperienze e aspettative;
• bisogni di continuità formativa sia sul piano educativo che didattico;
• bisogni di orientamento formativo sia sul piano educativo che didattico.
o Attuazione del Progetto “DADA – Didattiche per Ambienti di Apprendimento” nella SSIG che
prevede:
- la riorganizzazione degli spazi di insegnamento mediante la costituzione di aule laboratorio per
ciascuna disciplina e assegnazione delle medesime ai docenti;
- l’allestimento delle aule laboratorio con attrezzature e materiali;
- la revisione del modello organizzativo orario;
- l’organizzazione degli spazi di movimento degli alunni esterni alle aule;
- elaborazione di specifici Regolamenti per alunni e personale;
- revisione del Patto Educativo di Corresponsabilità.
o Nella Scuola Primaria avvio della progettazione di modelli didattici innovativi anche tratti dal
modello DADA – Didattiche per Ambienti di Apprendimento (cfr. DADA-Logica).
o Progettazione di percorsi di Arricchimento e ampliamento dell'Offerta Formativa sulle seguenti
tematiche trasversali:
- Costituzione-Legalità-Solidarietà
- Sviluppo sostenibile - Ed. ambientale - Conoscenza e tutela del patrimonio e del territorio;
- Cittadinanza digitale;
- Prevenzione del bullismo e del cyberbullismo;
- Sport e benessere;
- Inclusione;
- Successo formativo e prevenzione della dispersione scolastica.
o Potenziamento linguistico per:
11

## Ic Giuseppe Impastato - Rmic8Cr006


---

## Pagina 15


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

- il conseguimento delle Certificazioni CAMBRIDGE, DELE e DELF;
- la partecipazione al Programma europeo ERASMUS+.
o Potenziamento musicale mediante la collaborazione con l’Associazione “Officine Musicali”.
o Proseguimento del servizio di "Sportello d'ascolto psicologico" per docenti e famiglie.
o Promozione di un Orientamento formativo attraverso la progettazione di attività e la realizzazione
di iniziative specifiche in continuità tra scuola dell'Infanzia - SP - SSIG - SSSG.
L’ampliamento della progettazione curricolare è volta a potenziare l’offerta formativa e a valorizzare
le risorse del territorio. Comprende progetti che la scuola può attuare sia con personale interno sia
in collaborazione con altre agenzie formative ed esperti esterni, la cui selezione viene fatta da una
commissione e passata al vaglio del Consiglio d’Istituto nel rispetto degli obiettivi del Ptof e delle reali
esigenze del contesto culturale, sociale ed economico della realtà locale. Di essi viene data puntuale
ed adeguata comunicazione alle famiglie affinché possano decidere e scegliere se aderirvi. Il
Consiglio d’Istituto nel dettare le linee di indirizzo per la progettazione extracurricolare di
ampliamento dell’offerta formativa ha deliberato quanto segue in ordine alle Linee di indirizzo per il
Pof a.s. 2014-2015, tuttora vigenti:
Delibera n. 26 del 30/06/2014
Il Consiglio d’Istituto approva a maggioranza dei voti:
“La realizzazione di progetti di ampliamento dell’Offerta Formativa in orario extracurricolare da parte
di esperti esterni o personale interno in specifici ambiti disciplinari, a carico delle famiglie”.
Delibera n. 27 del 30/06/2014
Il Consiglio d’Istituto non approva a maggioranza dei voti:
“La realizzazione di progetti di arricchimento dell’Offerta Formativa in orario curricolare da parte di
esperti esterni in specifici ambiti disciplinari, a carico delle famiglie”.
Effettuata un’analisi comparata delle esigenze formative prioritarie così come individuate:
- dal c. 7 dell’art. 1 della legge 107/2015;
- dagli esiti del “Rapporto di Autovalutazione e del relativo Piano di Miglioramento” elaborato
dall’Istituto e trasmesso al MIUR;
12

## Ic Giuseppe Impastato - Rmic8Cr006


---

## Pagina 16


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

- dal PTOF adottato negli anni scolastici appena decorsi;
- dagli esiti formativi registrati dagli studenti negli anni scolastici precedenti;
- dalle valutazioni espresse dai Docenti, individualmente e collegialmente, sui processi di
apprendimento degli alunni;
considerando le proposte, le delibere e ii pareri formulati negli anni scolastici appena decorsi dagli
organi Collegiali della scuola, dai rappresentanti dei genitori negli OO.CC., dalle parti sociali;
tenendo conto degli obiettivi formativi prioritari riferiti ai diversi tipi e indirizzi di studi presenti
nell’I.C., così come determinati a livello nazionale per la scuola primaria e secondaria di primo grado
e delle esigenze del contesto culturale, sociale ed economico della realtà locale, per il
triennio2022/2025 sono state individuate le seguenti aree progettuali di intervento:
1)Recupero
2)Potenziamento
3)Inclusione.

## Progetto Dada

Il nostro Istituto ha aderito alla Rete Scuole Dada, sottoscrivendo il “Manifesto delle scuole Modello
DADA” e condividendo i principi pedagogici ispiratori, le caratteristiche e la visione di una scuola
destinata al futuro sulla comune via della innovazione. Dopo un periodo di formazione dei docenti e
della componente genitori del Consiglio d’Istituto nell’a.s. 2021/2022, a partire dall’a.s. 2022/2023
nella SSIG verrà avviato il modello didattico organizzativo di tale progetto. Anche nella Scuola
Primaria si lavorerà, in prospettiva del nuovo triennio, alla progettazione di modelli didattici
innovativi tratti dal modello DADA al fine promuovere la didattica per competenze.
Il progetto DADA, acronimo di “Didattiche per Ambienti Di Apprendimento”, favorisce l’adozione,
nella quotidianità scolastica, di modelli didattici funzionali a quei processi di insegnamento e
apprendimento attivo in cui gli studenti possono diventare attori principali e motivati nella
costruzione dei loro saperi. Sulla base del modello scandinavo di organizzazione degli spazi e di
quello americano di organizzazione degli studenti, il progetto è volto a realizzare per ciascuna
disciplina ambienti di apprendimento dedicati tra i quali gli studenti si muovono in modo autonomo
secondo l'orario di lezione giornaliero. Ciò consente, da una parte di trasformare le aule in
13

## Ic Giuseppe Impastato - Rmic8Cr006


---

## Pagina 17


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

laboratorio secondo la specifica disciplina e dall'altra di creare un contesto scuola in cui i ragazzi si
sentono fortemente responsabilizzati, attivi e indipendenti. E’ un progetto che ha l’ambizione di
concretizzare tali modelli di innovatività didattico-organizzativa, su base tecnologica. La sfida
consiste proprio nella sua realizzazione operativa, rimanendo praticamente invariati molti dei fattori
che determinano il sistema scolastico italiano. Il progetto DADA nasce dall’idea di valorizzare il
buono del nostro sistema educativo, colmare il divario con i risultati dei Paesi europei, migliorare ed
incrementare il successo scolastico di ciascuno studente, favorendone dinamiche motivazionali e di
apprendimento efficaci. Con la creazione di ambienti di apprendimento attivi dove gli studenti
diventano sempre di più soggetti positivi della propria formazione, si intende favorire la diffusione,
nella didattica ordinaria, di approcci operativi che tengono conto di come il “fare” garantisce una
migliore sedimentazione delle conoscenze, oltre che l’acquisizione di abilità e competenze. Il
ripensamento della modalità di fruizione degli spazi educativi implica un necessario spostamento da
parte degli studenti tra le “isole didattiche”. Tale approccio dinamico, considera i movimenti degli
studenti buona occasione per l’ottimizzazione dei tempi morti, nei cambi d’ora, e stimolo
“energizzante” della capacità di concentrazione, come testimoniato da accreditati studi neuro-
scientifici. La stessa condivisione dell'aula fra docenti e la prossimità fisica con i colleghi dello stesso
dipartimento è intesa nell’ottica dell'interazione, della collaborazione e condivisione di idee e di
soluzioni funzionali alla didattica, determinando un forte innalzamento della qualità del lavoro ed
una giusta valorizzazione delle singole competenze professionali.
14

## Ic Giuseppe Impastato - Rmic8Cr006


---

## Pagina 18

Organizzazione
Scelte organizzative

## Ptof 2025-2028

Scelte organizzative
La scuola è un’organizzazione complessa che fonda il proprio funzionamento sull’interdipendenza
delle risorse professionali presenti al suo interno. Determinante al riguardo risulta il ruolo del
Dirigente Scolastico per la gestione unitaria dell’Istituzione, per la direzione, il coordinamento e la
promozione delle professionalità interne e, nello stesso tempo, per favorire la collaborazione delle
famiglie, degli enti locali, e per la valorizzazione delle risorse sociali, culturali ed economiche del
territorio. Il Dirigente Scolastico individua i Docenti che lo coadiuvano in attività di collaborazione e
supporto organizzativo e didattico. Il Collegio dei docenti è chiamato ad organizzarsi in strutture di
lavoro (Dipartimenti, Commissioni, Gruppi di studio) idonee alla realizzazione del Ptof triennale. Il
Collegio dei docenti è altresì impegnato nell’individuazione di Aree di Lavoro e Funzioni Strumentali
per sostenere il processo di innovazione in atto attraverso il monitoraggio delle attività, la proposta
di consolidamento delle buone pratiche e il miglioramento delle criticità. Tali scelte nel loro insieme
determinano l’Organigramma e il relativo Funzionigramma d’Istituto.

## Inserire Funzionigramma

15

## Ic Giuseppe Impastato - Rmic8Cr006


---

