# Contenuto PTOF: RGMM831019_PTOF.pdf

## Pagina 1


## Patto Educativo Di Corresponsabilità


## A.S.2024-25

L’iscrizione presso l’Istituto Comprensivo “Quasimodo-Ventre” di Ragusa comporta l’automatica
accettazione del seguente Patto Educativo di Corresponsabilità, un accordo che si stringe tra la scuola e la
famiglia e al quale la scuola nel suo complesso, gli alunni e le famiglie devono attenersi.
La scuola è l'ambiente di apprendimento in cui promuovere la formazione di ogni studente, la sua
integrazione sociale, la sua crescita civile. L'interiorizzazione delle regole può avvenire solo tramite una
fattiva collaborazione con la famiglia; pertanto, la scuola persegue l'obiettivo di costruire un'alleanza
educativa con i genitori, mediante relazioni costanti nel rispetto dei reciproci ruoli.
A tal fine questo Istituto
VISTO il D.Lgs. 16 aprile 1994, n. 297, Testo Unico delle disposizioni legislative vigenti in materia di
istruzione, relative alle scuole di ogni ordine e grado;
VISTO il D.P.R. 26 giugno 1998, n. 249, Regolamento recante lo Statuto delle studentesse e degli
studenti della scuola secondaria e ss.mm.ii;
VISTO il D.P.R. 8 marzo 1999, n. 275, Regolamento dell’autonomia scolastica;
VISTO il D.M. n. 5843/A3 del 16 ottobre 2006 “Linee di indirizzo sulla cittadinanza democratica e
legalità”
VISTA la Legge 13 luglio 2015, n. 107, Riforma del sistema nazionale di istruzione e formazione e
delega per il riordino delle disposizioni legislative vigenti;
VISTO il D.M. n. 5843/A3 del 16 ottobre 2006 “Linee di indirizzo sulla cittadinanza democratica e
legalità”
VISTO il D.Lgs. 9 aprile 2008, n. 81, Testo Unico in materia di tutela della salute e della sicurezza nei
luoghi di lavoro
VISTA la Legge 29 maggio 2017, n. 71, Disposizioni a tutela dei minori per la prevenzione e il contrasto
del fenomeno del cyberbullismo e Linee di orientamento MIUR, ottobre 2017, per la prevenzione e il
contrasto del cyberbullismo;
VISTA la Legge 20 agosto 2019, n. 92, Introduzione dell'insegnamento scolastico dell'educazione civica;
VISTO il Decreto Ministeriale n. 18 del 13 gennaio 2021, che integra e aggiorna le Linee di orientamento
per la prevenzione e il contrasto del bullismo e Cyberbullismo;
VISTA la nota M.I. n. 107190 del 19 dicembre 2022, volta a regolare l’utilizzo degli smartphone e di
analoghi dispositivi elettronici nelle istituzioni scolastiche;
CONSIDERATE le esigenze del Piano Triennale dell’Offerta Formativa 2022-2025 dell’Istituto;
CONSIDERATA l’esigenza di garantire il diritto all’apprendimento degli studenti dell’Istituto nel
rispetto del principio di equità educativa e dei bisogni educativi speciali individuali;
CONSIDERATA l’esigenza di garantire la qualità dell’offerta formativa in termini di maggior numero
possibile di ore di didattica in presenza, in rapporto alle risorse a disposizione, in aule e spazi
adeguatamente adattati alle esigenze scolastiche;
PRESO ATTO che la formazione e l’educazione sono processi complessi e continui che richiedono la

---

## Pagina 2

cooperazione, oltre che dello studente, della scuola, della famiglia e dell’intera comunità scolastica;
PRESO ATTO che la scuola non è soltanto il luogo in cui si realizza l’apprendimento, ma una comunità
organizzata dotata di risorse umane, materiali e immateriali, che necessitano di interventi complessi di
gestione, ottimizzazione, conservazione, partecipazione e rispetto dei regolamenti.
delinea il seguente Patto Educativo di corresponsabilità finalizzato a definire, in maniera puntuale e
condivisa, diritti e doveri nel rapporto tra istituzione scolastica autonoma, famiglie e studenti.
La scuola si impegna a:
1. Creare un clima educativo di serenità e cooperazione, che favorisca la crescita responsabile delle bambine
e dei bambini della scuola dell’infanzia e delle alunne e degli alunni della scuola primaria e secondaria
di primo grado, che educhi al rispetto delle differenze ed inclinazioni individuali, prevenendo situazioni
di disagio, di pregiudizio e di emarginazione;
2. Offrire agli alunni, tramite i suoi operatori, modelli di comportamento corretto, rispettoso delle regole,
tollerante, responsabile, disponibile al dialogo e al confronto;
3. Offrire iniziative concrete per il recupero, al fine di favorire il successo formativo e contrastare la
dispersione scolastica oltre a promuovere il merito e incentivare le situazioni di eccellenza;
4. Favorire la piena inclusione delle studentesse e degli studenti diversamente abili, garantendo il diritto
all’apprendimento di tutte le persone con bisogni educativi speciali;
5. Promuovere iniziative di accoglienza e integrazione delle studentesse e degli studenti di origine straniera
anche in collaborazione con le altre realtà del territorio, tutelandone l’identità culturale e attivando
percorsi didattici personalizzati nelle singole discipline;
6. Stimolare riflessioni e realizzare percorsi volti al benessere e alla tutela della salute delle studentesse e
degli studenti, anche attraverso l’attivazione di momenti di ascolto e di contatto con servizi di sostegno
e accompagnamento per i giovanissimi studenti dell’Istituto;
7. Garantire trasparenza nella formulazione e nella presentazione dei traguardi e degli obiettivi di
apprendimento e delle modalità di valutazione;
8. Realizzare curricoli disciplinari attenti allo sviluppo delle competenze, nella consapevolezza di
appartenere ad una dimensione europea, secondo l’organizzazione didattico-metodologica prevista nel
Piano Triennale dell’Offerta Formativa;
9. Favorire l’acquisizione dell’uso consapevole delle tecnologie digitali;
10. Informare con regolarità le famiglie riguardo alla situazione scolastica dei figli, in merito alla frequenza,
ai risultati conseguiti, alle difficoltà emerse, ai progressi registrati nelle varie discipline ove presenti, agli
aspetti inerenti il comportamento;
11. Favorire un rapporto collaborativo con le famiglie, anche attraverso la cura dei diversi canali di
comunicazione;
12. Mantenere la riservatezza sui dati sensibili e le notizie riguardanti le alunne e gli alunni;
13. Garantire un ambiente salubre e sicuro;
14. Offrire attrezzature e sussidi didattico-tecnologici adeguati;

---

## Pagina 3

15. Prevenire, vigilare e intervenire tempestivamente nel caso di episodi di bullismo, cyberbullismo,
vandalismo e inosservanza degli altri divieti;
16. Raccogliere e dare risposta a pareri e suggerimenti da parte delle famiglie.
La famiglia si impegna a:
1. Trasmettere ai propri figli il principio che la scuola è di fondamentale importanza per la loro crescita,
nel rispetto dei valori condivisi;
2. Considerare la collaborazione con la scuola un valore fondamentale per la qualità
dell’esperienza formativa dei propri figli;
3. Rispettare il ruolo dei docenti, riconoscendo loro competenza e autorevolezza;
4. Prevenire e segnalare situazioni critiche, fenomeni di bullismo e cyberbullismo o vandalismo di
cui dovessero venire a conoscenza;
5. Adottare uno stile di vita rispettoso delle regole di civile convivenza e della dignità e
dell’integrità delle persone, nel riconoscimento delle differenze di genere, cultura e religione,
che orienti i bambini e i ragazzi verso comportamenti socialmente accettabili e condivisibili;
6. Mantenere aperta la comunicazione con i docenti e con la scuola attraverso la costante
consultazione del registro elettronico e la lettura del diario, prendendo visione tempestivamente
degli avvisi e partecipando ai colloqui scuola-famiglia;
7. Sostenere i propri figli nel lavoro a scuola e a casa e assicurare la frequenza e la puntualità alle
lezioni, limitando le uscite anticipate e gli ingressi posticipati ai motivi di trasporto
documentabili e ai casi eccezionali;
8. Partecipare ai momenti di incontro e confronto con la scuola (consigli di classe, riunioni, assemblee,
ecc.);
9. Conoscere il Regolamento di Istituto e rispettarne le regole per il buon funzionamento della scuola;
10. Risarcire i danni causati dal figlio durante la permanenza a scuola o nel caso di attività curate
dalla scuola e svolte anche all’esterno;
11. Rispettare gli orari di ingresso/uscita per far sì che gli alunni siano puntuali alle lezioni,
limitando le uscite anticipate e gli ingressi posticipati a casi eccezionali;
12. Suggerire proposte che possano contribuire al miglioramento dell’offerta formativa;
13. Presentare e discutere con i propri figli il patto educativo di corresponsabilità.
La bambina/il bambino e l’alunna/l’alunno, compatibilmente con la propria età si impegna a:
1. Considerare il diritto allo studio e la scuola come una conquista sociale, un’opportunità, un
valore aggiunto nella propria vita;
2. Rispettare se stesso/a, il dirigente, i docenti, il personale ausiliario, tecnico e amministrativo e
compagni osservando le regole della convivenza nel gruppo
3. Essere leale e solidale con i compagni;
4. Svolgere regolarmente e con lealtà il lavoro assegnato a scuola e a casa;
5. Prevenire e segnalare situazioni critiche, fenomeni di bullismo e cyberbullismo, di vandalismo
di cui viene a conoscenza;

---

## Pagina 4

6. Conoscere e rispettare rigorosamente il Regolamento di Istituto e dare valore e significato ai propri
comportamenti corretti, civili e educati;
7. Utilizzare consapevolmente e correttamente i dispositivi digitali nel rispetto della privacy e della dignità
propria e altrui;
8. Prestare attenzione alle lezioni, evitando comportamenti che possano pregiudicare il regolare svolgimento
delle attività didattiche;
9. Rispettare i locali e gli arredi scolastici e collaborare con la scuola per mantenere un ambiente di lavoro
pulito e ordinato;
10. Rispettare l’igiene personale e indossare abiti consoni al contesto scolastico;
11. Usare un linguaggio adeguato e mai scurrile;
12. Avere a disposizione il materiale di lavoro richiesto dall’orario delle lezioni tenendolo con cura; utilizzare
dispositivi digitali nel massimo rispetto di sé stessi e degli altri, come occasioni di crescita e
apprendimento e mai di sopruso o prevaricazione.
PATTO BYOD Bring your own device (Porta il tuo dispositivo)
Carissimo/a,
come studente/essa dell’Istituto Comprensivo “Quasimodo-Ventre”, avrai la possibilità di portare da casa
a scuola il tuo device.
Sei un/a ragazzo/a bravo/a e responsabile e ti meriti questa opportunità che i tuoi genitori in accordo con i
tuoi insegnanti hanno pensato di darti per poter svolgere alcuni lavori a scuola: imparare e divertirti.
Questa possibilità comprende alcune regole. Leggi bene il seguente contratto. Se non rispetterai queste
regole i tuoi genitori ti toglieranno questa possibilità.
1. Il device (dispositivo elettronico: pc/ tablet) appartiene anche ai tuoi genitori. Te lo stanno prestando e
affidando.
2. L’utilizzo dei dispositivi a scuola è SOLO PER SCOPI DIDATTICI
3. Puoi utilizzare il tuo dispositivo a scuola SOLO QUANDO GLI INSEGNANTI daranno indicazioni per
farlo
4. Se decidi di portare a scuola il tuo dispositivo sei RESPONSABILE di quello che gli succede e di come
lo usi. Conservalo in sicurezza, mantienilo carico, rispetta le regole dei tuoi genitori, della scuola e dello
Stato
5. Non sei obbligato a portare a scuola il tuo dispositivo: la partecipazione al modello BYOD è volontaria
6. Gli insegnanti non sono obbligati ad utilizzare il BYOD, la partecipazione è volontaria
7. L’insegnante stabilisce le regole di utilizzo: non puoi usare il tuo dispositivo come e quando vuoi
8. Ricorda che in Italia è in vigore la legge sulla privacy che vieta la realizzazione di video o audio in
ambiente scolastico se non autorizzati e che si tratta di una faccenda serissima che comporta gravi
conseguenze.
9. NON puoi utilizzare i dispositivi nei bagni, negli spogliatoi e in tutti quei luoghi in cui è vietato l’accesso

---

## Pagina 5

10. Se porti il tuo dispositivo devi assicurarti che sia CARICO e di aver già impostato su di esso l’account che
la scuola ti ha fornito
11. Quando sei in rete cerca sul WEB contenuti appropriati. Ad utilizzi inappropriati corrispondono sanzioni
disciplinari.
Se rispetterai queste regole potrai goderti questa nuova opportunità!
I tuoi insegnanti
PATTO BYOD (Bring Your Own Device - Porta il tuo dispositivo)

## I Genitori Dichiarano

- Di aver letto e accettato le regole relative al PATTO BYOD e il regolamento pubblicato sulla Bacheca Argo
della scuola.
- di essere al corrente che, in ambito scolastico, i docenti potranno introdurre, a fianco degli strumenti e dei
materiali didattici in uso a scuola, l’utilizzo di applicazioni, contenuti e servizi fruibili in locale e in Internet
tramite dispositivi elettronici personali degli alunni (tablet/pc).
- di collaborare con i docenti nel responsabilizzare i ragazzi sulle modalità di accesso a Internet e sulle regole
a cui attenersi
- che durante la permanenza a scuola del dispositivo il proprio figlio sarà responsabile della sua custodia e del
suo uso corretto, secondo le regole e le disposizioni concordate con gli insegnanti.

## Autorizzano Il/La Proprio/A Figlio/A

a portare a scuola il proprio dispositivo (tablet/pc), che sarà usato dallo studente in modo individuale o in
gruppo, per attività ed esperienze di apprendimento che richiedono l’utilizzo del Web, quali lo scambio e la
produzione di materiali condivisi, con la guida e la supervisione dei docenti.
Il presente patto di corresponsabilità, di cui è parte integrante il patto BYOD (Bring our own device),
viene condiviso con la famiglia e l’alunno tramite pubblicazione nell’area BACHECA del registro
elettronico.
In mancanza di osservazioni scritte da parte del genitore entro giorni 5 dall’invio, il presente
documento viene considerato accettato dal medesimo senza alcuna riserva.

---

