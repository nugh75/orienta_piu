# Contenuto PTOF: MIIC836006_PTOF.pdf

## Pagina 1

Liceo Scientifico Paritario Don Lorenzo Milani
Via T. Ciconi 22 – 33100 Udine
segreteria@liceodonmilani.it – www.liceodonmilani.it

## Integrazione Piano Triennale Offerta Formativa  22-25


## Aggiornato Con Delibere Del Collegio Docenti Del 06/09/2023


## E Del Consiglio Di Istituto Del 28/10/2023


## Studente Atleta


## Premessa:

Come è noto, il decreto ministeriale 3 marzo 2023 n. 43, in attuazione dell’articolo 1, comma 7,
lettera g) della Legge 13 luglio 2015, n. 107, ha previsto la prosecuzione del “Progetto didattico
Studente-atleta di alto livello” dall’a.s. 2023/2024 all’a.s. 2027/28. Il progetto è realizzato in
collaborazione con il Comitato Olimpico Nazionale Italiano (CONI), il Comitato Italiano Paralimpico
(CIP) e Sport e Salute S.p.A, e ha come obiettivo il superamento delle criticità che possono
riscontrarsi durante il percorso scolastico degli studenti atleti, soprattutto riferibili alle difficoltà
che questi incontrano in termini di regolare frequenza delle lezioni, nonché in relazione al tempo
che riescono a dedicare allo studio individuale.

## Finalità E Destinatari

La finalità del Progetto, nel riconoscere il valore dell'attività sportiva nel complesso della
programmazione educativo-didattica della scuola dell'autonomia e al fine di promuovere il diritto
allo studio e il conseguimento del successo formativo, tende a permettere a studentesse e studenti
impegnati in attività sportive di rilevo nazionale, di conciliare il percorso scolastico con quello
agonistico attraverso la formulazione di un Percorso Formativo Personalizzato (PFP).
Il Progetto prevede l'individuazione di uno o più docenti referenti (Tutor Scolastico) per ogni
Istituto scolastico aderente, i quali hanno il compito di definire, con i Consigli di classe competenti,
il PFP per ogni studente-atleta e di curare il coordinamento con la componente sportiva interessata
per il tramite del referente esterno di progetto (Tutor Sportivo).
Nell'ambito di tale percorso formativo, fino al 25% del monte ore personalizzato dello studente-
atleta può essere fruito online, sia attraverso l'utilizzo di un'apposita piattaforma e-learning
predisposta a livello nazionale, o attraverso altri strumenti individuati dagli Istituti.
Tutte le attività inerenti al Progetto in esame restano in vigore fino alla conclusione degli esiti
dell’anno scolastico 2023/2024 e devono essere certificate dal Consiglio di classe, anche ai fini

---

## Pagina 2

Liceo Scientifico Paritario Don Lorenzo Milani
Via T. Ciconi 22 – 33100 Udine
segreteria@liceodonmilani.it – www.liceodonmilani.it
dell'ammissione all'anno scolastico successivo, ovvero all'esame di Stato conclusivo del corso di
studio (articolo 3, comma 3, del decreto n. 43 del 2023).
In riferimento alle assenze: in caso di superamento del limite di assenze previsto dal monte ore
annuale le assenze giustificate per motivi sportivi verranno considerate in deroga a quanto previsto
dalla legge, fatto restante che lo studente abbia presentato regolare calendario delle attività svolte
o giustificativo rilasciato dall’Ente. Lo studente si impegna a comunicare tempestivamente
qualsiasi variazione del calendario. Tutto ciò che non verrà documentato sarà trattato come
assenza “ordinaria” e pertanto non giustificato secondo dicitura “assenza giustificata per motivi
sportivi”
Il Progetto è destinato a Studenti-atleti di alto livello, da individuarsi sulla base di specifici requisiti
contenuti nell’ “Allegato 1” della nota Ministeriale relativa al Decreto ministeriale 3 marzo 2023,
n. 43, iscritti ad Istituzioni scolastiche secondarie di secondo grado, statali e paritarie.
INTEGRAZIONE TRA AZIONI DIDATTICHE E NELL’AMBITO DELLE MISURE DIDATTICHE PERSONALIZZATE
Funzione dei Tutor
Nell’ambito della dimensione educativa che affianca lo Studente aderente al Progetto in esame, si
ribadisce il rilievo fondamentale che assume l’interazione tra la Scuola e gli Organismi sportivi di
riferimento (attraverso i rispettivi Tutor scolastico e sportivo) e la Famiglia.
La cooperazione tra i Tutor, oltre che costituire indispensabile raccordo tra le varie componenti
educative, valorizza l’esperienza dello Studente accompagnandolo nel processo di crescita nelle
relative competenze disciplinari, trasversali e sportive.
Al riguardo, si invitano i Tutor ad individuare assieme, nel caso non sia associato al Progetto un
Percorso per le competenze trasversali e per l’orientamento (PCTO), le competenze trasversali
sviluppabili nel progetto sperimentale.

## Percorsi Per Le Competenze Trasversali E Per L’Orientamento Pcto

Nell’ambito del Percorso Formativo Personalizzato (PFP) in esame, si inseriscono anche i “Percorsi
per le competenze trasversali e per l’orientamento” (PCTO quale ridenominazione dei percorsi di
alternanza scuola lavoro), i quali possono comprendere le attività sportive praticate dagli Studenti-
atleti ai massimi livelli agonistici, sulla base di un percorso formativo personalizzato condiviso tra
la scuola di appartenenza e l’ente (Federazione, società o associazione sportiva riconosciuti dal
CONI) che segue il percorso atletico dello studente; pertanto, l’adozione di un’apposita
“convenzione dovrà regolare i rapporti tra la scuola e la struttura ospitante, [...], la quale
provvederà a designare il tutor esterno con il compito di assicurare il raccordo tra quest’ultima e
l’istituzione scolastica. Particolare attenzione dovrà essere dedicata alla formazione specifica sulla
salute e sicurezza negli ambienti in cui si svolgono le attività atletiche ed ai rischi specifici legati
all’utilizzo di strumenti e attrezzature sportive”.

---

## Pagina 3

Liceo Scientifico Paritario Don Lorenzo Milani
Via T. Ciconi 22 – 33100 Udine
segreteria@liceodonmilani.it – www.liceodonmilani.it

---

