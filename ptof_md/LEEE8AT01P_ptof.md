# Contenuto PTOF: LEEE8AT01P_PTOF.pdf

## Pagina 1


## I.C. "Principe Di Piemonte"


## Leic8Aq00Q

Triennio di riferimento: 2025-2028

---

## Pagina 2

Il Piano Triennale dell’Offerta Formativa della scuola I.C. "PRINCIPE DI PIEMONTE" è stato
elaborato dal collegio dei docenti nella seduta del 16/12/2024 sulla base dell’atto di indirizzo
del dirigente prot. 14245 del 26/09/2024 ed è stato approvato dal Consiglio di Istituto nella
seduta del 16/12/2024 con delibera n. 80
Anno di aggiornamento:
2024/25
Triennio di riferimento:
2025-2028

---

## Pagina 3

Indice
Indice

## Ptof 2025-2028

La scuola e il suo contesto
1  Analisi del contesto e dei bisogni del territorio
Le scelte strategiche
4  Priorità strategiche e priorità finalizzate al miglioramento degli esiti
L'offerta formativa
5  Tratti caratterizzanti il curricolo e specifiche progettualità
Organizzazione
11  Scelte organizzative

---

## Pagina 4


## La Scuola E Il Suo Contesto

Analisi del contesto e dei bisogni del territorio

## Ptof 2025-2028

Analisi del contesto e dei bisogni del territorio
Analisi del contesto e dei bisogni del territorio

## La Scuola Delle Radici E Delle Antenne. Un Grande Passato Nel Nostro Futuro.


## Analisi Del Contesto E Dei Bisogni Del Territorio

L’Istituto Comprensivo “Principe di Piemonte”, nato il 1° settembre 2020 dalla trasformazione dell’omonima
Direzione Didattica, vanta una lunga storia le cui tracce, conservate nel monumentale edificio in via Matteotti,
raccontano di una delle più antiche istituzioni educative del Salento, capace, nel corso degli anni, di innovare
continuamente la propria offerta formativa, rendendola  aderente ai bisogni educativi dei propri allievi che, nel
corso delle generazioni, in essa si sono formati.
Dal nucleo originario della prima scuola elementare intitolata al Principe di Piemonte in ricordo della sua visita nel
dicembre del 1922, il 1° Circolo didattico di Maglie, forte della propria tradizione educativa, ha continuato a
crescere sino a giungere a comprendere i sette plessi di cui di compone l’attuale Istituto Comprensivo: le tre scuole
dell’infanzia  (Totò Fitto, Via Marconi, Corso Cavour), le due scuole primarie (Principe di Piemonte, Via Lanoce) e la
giovanissima Scuola Secondaria di I Grado.
Tutte le scuole hanno sede nel Comune di Maglie, fiorente cittadina in provincia di Lecce e centro economico e
culturale del basso Salento, storico nodo stradale e ferroviario, comprendente la frazione di Morigino. Nel territorio
sono presenti diverse sedi amministrative e delle forze dell'ordine, servizi pubblici, attività di piccola e media
impresa, istituti bancari e assicurativi, associazioni sportive, culturali e di volontariato che rappresentano per la
Scuola valide opportunità per intraprendere percorsi di ampio respiro e di elevato spessore formativo.
Nel Comune sono presenti scuole pubbliche di ogni ordine e grado e scuole private per la preparazione superiore
e il rilascio di certificazioni linguistiche e informatiche. La rete culturale territoriale è sostenuta dalla presenza della
Biblioteca Comunale “Piccinno”, del Museo Paleontologico e Paletnologico “L’Alca” e dalle numerose associazioni
culturali e sportive attive e collaborative.
In risposta ai bisogni dell’utenza, l’organizzazione oraria delle scuole dell’istituto nei diversi ordini di scuola, propone
un’offerta formativa articolata su cinque giorni alla settimana e opzioni orarie diversificate.
Tutte le scuola dell’infanzia adottano un tempo ordinario di 40 ore settimanali, con servizio mensa e trasporto,
mentre le  scuole primarie prevedono due opzioni orarie: il Tempo Normale, con 27 ore settimanali antimeridiane
curriculari obbligatorie e il Tempo Pieno, con 40 ore settimanali curriculari obbligatorie, a tempo continuato
(antimeridiano e pomeridiano), con servizio mensa e trasporto.
Anche la scuola secondaria di primo grado offre due opzioni orarie: il Tempo Ordinario a 30 ore e il Tempo
Prolungato fino a 40 ore, con servizio mensa.
1

## I.C. "Principe Di Piemonte" - Leic8Aq00Q


---

## Pagina 5


## La Scuola E Il Suo Contesto

Analisi del contesto e dei bisogni del territorio

## Ptof 2025-2028


## Popolazione


## Scolastica,


## Ambienti

DI

## Apprendimento,


## Risorse


## Strumentali

E

## Professionali

L'utenza dell’istituto è eterogenea e rispecchia per status socioeconomico e culturale, tendenzialmente alto e
medio-alto, quella della cittadina. Frequentano le sue scuole anche alunni provenienti da diversi centri
dell’hinterland e alunni di cittadinanza non italiana, in numero nella media nazionale, la cui presenza costituisce
un’opportunità per la promozione di esperienze di confronto e di scambio interculturale.
Tutte le sedi scolastiche, dall’infanzia alla secondaria di 1° grado hanno ambienti di apprendimento di tipo
laboratoriale, cablati con rete LAN/W-Lan, aule tecnologicamente avanzate fornite di LIM o schermi interattivi,
cattedre dotate di botola blindata porta notebook a scomparsa.
Gli spazi comuni, fruibili da docenti ed alunni, possiedono arredi con postazioni mobili che li rendono polifunzionali
e adattabili alle diverse tipologie di lavoro: per piccoli e grandi gruppi, per studio individuale o in cooperative
learning, per lezioni frontali o interattive.
Intesi come “spazi di comunità”, costituiscono un punto di forza dell’istituto che rafforza il legame tra scuola,
famiglie, territorio.  In particolare la Sala Teatro “Principe di Piemonte” è luogo di formazione e confronto, aperto ad
iniziative culturali col territorio.
Col Piano Nazionale Scuola Digitale – PNSD - Azione #7 l’istituto ha creato due ambienti ad alta flessibilità e
fruizione sia in presenza che in remoto:  l’atelier creativo “La città del Sole” e l’aula TEAL.
L’atelier creativo “La città del Sole” che si sviluppa nell’edificio scolastico in Via Lanoce- Marconi, è aperto alla
collettività e si presenta come luogo d’incontro tra manualità, artigianato, creatività e tecnologie, dove la curiosità e
la fantasia diventano ricerca e progettualità a misura di ciascuno e gli spazi, flessibili e modulari, sono ideali per la
promozione di apprendimenti formali, informali e non formali. Esso impiega ambienti e dispositivi digitali per
l'inclusione, in coerenza con la Convenzione delle Nazioni Unite sui diritti delle persone con disabilità, la normativa
italiana su alunne ed alunni con BES e le priorità del PTOF dell’Istituzione scolastica. Non limitandosi ad una
soluzione statica e definitiva, ma prevedendo attrezzature pronte ad una rimodulazione continua e personalizzata,
l’atelier è l’ambiente irrinunciabile per favorire apprendimenti potenzialmente fruibili ad ogni età e rispondenti ai
Bisogni Educativi Speciali di cui ciascuno è portatore. Gli ambienti, confortevoli e modulari, garantiscono il felice
connubio tra innovazione e tradizione e offrono scenari didattici costruiti attorno a robotica ed elettronica
educativa, logica e pensiero computazionale, artefatti manuali e digitali.
L’aula TEAL, situata al primo piano della scuola primaria “Principe di Piemonte” è uno spazio in cui sperimentare
nuove modalità espressive e comunicative  adottando la metodologia didattica ispirata all’aula TEAL. Grazie ai
laboratori mobili e agli arredi flessibili, vi si possono realizzare simulazioni e attività laboratoriali per un’esperienza
di apprendimento ricca e basata sulla collaborazione. L’aula è dotata di tre punti di proiezione sulle pareti ad uso
dei gruppi di studenti che lavorano in maniera collaborativa e attiva con l’ausilio di device.
2

## I.C. "Principe Di Piemonte" - Leic8Aq00Q


---

## Pagina 6


## La Scuola E Il Suo Contesto

Analisi del contesto e dei bisogni del territorio

## Ptof 2025-2028

La dotazione di PC con carrello per l’alimentazione consente di rendere ogni aula laboratorio mobile per le Lingue,
le Scienze e la Musica.
A questi si associano ambienti di apprendimento ad alta specializzazione, dotati di strumentazioni fisse per attività
di Scienze applicate e Musica d’insieme con Apprendimento dello Strumento.
Grazie a progetti come "#ioleggoperchè" ogni scuola vanta un patrimonio librario e spazi per la lettura adeguati
all’età dei propri alunni; negli edifici di “Principe di Piemonte” e “Via Lanoce” le ricche biblioteche sono state
intitolate a due vittime innocenti della mafia, la giovanissima Annalisa Durante e il giornalista Giancarlo Siani, per
sottolineare che nella conoscenza risiede la forza della scuola, presidio di legalità.
Le attività di psicomotricità nelle scuole dell’infanzia sono svolte in ambienti a questo dedicati e attrezzati con
sussidi morbidi strutturabili per giochi motori, mentre le scuole primarie e la scuola secondaria di I grado sono
dotate di palestre, con annessi servizi di spogliatoio, le cui dimensioni e attrezzature consentono lo svolgimento di
attività di atletica, giochi di squadra e partecipazione a eventi sportivi.
L'Istituto Comprensivo si caratterizza per la stabilità dell'organico e per l'alta percentuale di insegnanti con
contratto a tempo indeterminato, elementi questi che garantiscono esperienza e professionalità acquisite grazie
anche agli anni di servizio effettuati, offrono ampia prospettiva di motivazione alla formazione, alla ricerca, all'uso
delle tecnologie e consentono una programmazione a lungo termine.
Considerevole il numero dei docenti di scuola dell'infanzia e primaria in possesso di titoli di studio specialistici:
diploma di laurea in lingue straniere, materie umanistiche e psicopedagogiche, scienze economico-matematiche,
Conservatorio, certificazioni quali ECDL, CLIL, pratica sportiva, tiflodidattica, ecc..
Nell'a.s. 2023/2024 è avvenuto un avvicendamento nella dirigenza scolastica che ha determinato una fase di
riassetto e di slancio progettuale. I rapporti tra docenti e tra docenti ed alunni sono sempre corretti e produttivi; il
clima nelle classi è positivo, sviluppato mediante comportamenti “facilitanti”, strategie d’insegnamento centrate sul
singolo e relazioni positive tra le diverse componenti della comunità di apprendimento.
Il Sito web, costantemente aggiornato, è strumento di partecipazione, informazione e comunicazione di notizie,
eventi e contenuti; il Registro Elettronico e la Pagina Facebook supportano la relazione costante tra la scuola e le
famiglie.
La piattaforma Google Workspace for Education per la fruizione delle attività scolastiche sincrone e asincrone, la
Didattica Digitale Integrata e la Formazione fornisce a docenti, personale ATA, alunni ed alunne un account
personale gratuito per l’accesso alle applicazioni di Google Workspace for Education (strumento qualificato e
certificato da AGID per le P.A., conforme al GDPR).
3

## I.C. "Principe Di Piemonte" - Leic8Aq00Q


---

## Pagina 7


## Le Scelte Strategiche

Priorità strategiche e priorità finalizzate al
miglioramento degli esiti

## Ptof 2025-2028

Priorità strategiche e priorità finalizzate al
miglioramento degli esiti
Priorità strategiche e priorità finalizzate al miglioramento degli esiti
Aspetti generali
L’Istituto Comprensivo “Principe di Piemonte” di Maglie promuove il progresso culturale, affettivo e
sociale di tutti gli allievi e le allieve, sulla base dei principi fissati dalla Costituzione, dalle leggi e dalle
norme che regolano l’istituzione scolastica. La società nella quale le nuove generazioni si muovono,
complessa, globale, multietnica e in costante trasformazione, pone continue sfide educative alla
Scuola che intenda offrire mezzi di conoscenza e di informazione efficaci.
Per noi “fare scuola” significa dotare alunne ed alunni di antenne per orientarsi nella complessità del
reale con autonomia di scelta e di giudizio, costruire ponti che raccordino le molteplicità dei saperi e
dei modi di apprendere, valorizzare le radici culturali, professionali ed umane.
Quanto detto si esprime in modo immediato nel nostro logo, metafora di una scuola dove il “saper
fare” si traduce in un “saper essere”, sinonimo di libertà di pensiero, di giudizio e di immaginazione, e
in un “saper con-vivere”, garanzia di superamento di conflitti, rispetto dell’altro e delle diverse
culture, nella costruzione di un futuro valorizzato dalla tradizione.
4

## I.C. "Principe Di Piemonte" - Leic8Aq00Q


---

## Pagina 8


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

Tratti caratterizzanti il curricolo e specifiche
progettualità

## Scuola Dell'Infanzia

Negli anni dell’infanzia, la scuola accoglie, promuove e arricchisce l’esperienza vissuta dei bambini in
una prospettiva evolutiva. Le attività educative offrono occasioni di crescita all’interno di un contesto
educativo orientato al benessere, alle domande di senso e al graduale sviluppo di competenze
riferibili alle diverse età, dai tre ai sei anni. Oltre alle attività che si realizzano nella sezione, negli
spazi esterni, negli ambienti di vita comune, il curricolo include momenti di cura, di relazione, nei
quali le routines quotidiane -l’ingresso, il pasto, la cura del corpo- svolgono una funzione di
regolazione dei ritmi della giornata e si offrono come base per nuove esperienze e nuove
sollecitazioni. L’esperienza diretta, il gioco, il procedere per tentativi ed errori permettono al
bambino, opportunamente guidato, di approfondire e sistematizzare gli apprendimenti. Ogni campo
di esperienza offre un insieme di oggetti, situazioni, immagini e linguaggi, riferiti ai sistemi simbolici
della nostra cultura, capaci di evocare, stimolare, accompagnare apprendimenti progressivamente
più sicuri.
Finalità
Consolidare l’identità
-Vivere serenamente tutte le dimensioni del proprio io, stare bene;
-sentirsi sicuri in un ambiente sociale allargato;
-imparare a conoscersi e ad essere riconosciuti come persona unica e irripetibile;
-sperimentare diversi ruoli e forme di identità;
-sperimentare l’appartenenza a una comunità sempre più ampia e plurale, caratterizzata da valori
comuni, abitudini, linguaggi, riti, ruoli.
Sviluppare l’autonomia
- Avere fiducia in sé e fidarsi degli altri;
-provare soddisfazione nel fare da sé e saper chiedere aiuto o poter esprimere insoddisfazione e
5

## I.C. "Principe Di Piemonte" - Leic8Aq00Q


---

## Pagina 9


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

frustrazione, elaborando progressivamente risposte e strategie;
-esprimere sentimenti ed emozioni;
-partecipare alle decisioni esprimendo opinioni, imparando ad operare scelte e ad assumere
comportamenti e atteggiamenti sempre più consapevoli.
Acquisire competenze
-Giocare, muoversi, manipolare, curiosare, domandare, imparando a riflettere sull’esperienza
attraverso l’esplorazione, l’osservazione e il confronto tra proprietà, quantità, caratteristiche, fatti;
-ascoltare e comprendere narrazioni e discorsi, raccontare e rievocare azioni ed esperienze e
tradurle in tracce personali e condivise;
-descrivere, rappresentare e immaginare, ‘ripetere’, con simulazioni e giochi di ruolo, situazioni ed
eventi con linguaggi diversi.
Vivere le prime esperienze di cittadinanza
-Scoprire l’altro da sé e attribuire progressiva importanza agli altri e ai loro bisogni; rendersi sempre
meglio conto della necessità di stabilire regole condivise;
-esercitare un dialogo fondato sulla reciprocità dell’ascolto, l’attenzione al punto di vista dell’altro e
alle diversità di genere;
-riconoscere diritti e doveri uguali per tutti;
-porre le fondamenta di un comportamento eticamente orientato, rispettoso degli altri,
dell’ambiente e della natura.

## Scuola Del Primo Ciclo (Primaria E Secondaria Di Primo Grado)

Nella scuola del primo ciclo si pongono le basi e si acquisiscono gradualmente le competenze
indispensabili per continuare ad apprendere a scuola e lungo l’intero arco della vita. La scuola
concorre con altre istituzioni alla rimozione di ogni ostacolo alla frequenza; cura l’accesso facilitato
per gli alunni con disabilità; previene l’evasione dell’obbligo scolastico e contrasta la dispersione;
valorizza il talento e le inclinazioni di ciascuno; persegue con ogni mezzo il miglioramento della
qualità degli apprendimenti. In un percorso di attività nel quale ogni alunno possa assumere un
6

## I.C. "Principe Di Piemonte" - Leic8Aq00Q


---

## Pagina 10


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

ruolo attivo nel proprio apprendimento e sviluppare al meglio le inclinazioni, la scuola del primo
ciclo, con la sua unitarietà e progressiva articolazione disciplinare, favorisce l’orientamento verso gli
studi successivi mediante esperienze didattiche aperte e stimolanti, finalizzate a suscitare la curiosità
dell’alunno e a fargli mettere alla prova le proprie capacità.
La scuola primaria mira all’acquisizione degli apprendimenti di base, come primo esercizio dei diritti
costituzionali. Ai bambini che la frequentano offre l’opportunità di sviluppare le dimensioni cognitive,
emotive, affettive, sociali, corporee, etiche e religiose e di acquisire i saperi irrinunciabili. Attraverso
gli alfabeti caratteristici di ciascuna disciplina, permette di esercitare differenti stili cognitivi, ponendo
così le premesse per lo sviluppo del pensiero riflessivo e critico.
Nella scuola secondaria di primo grado si realizza l’accesso alle discipline come punti di vista sulla
realtà e come modalità di conoscenza, interpretazione e rappresentazione del mondo; vengono
favorite una più approfondita padronanza delle discipline e un’articolata organizzazione delle
conoscenze, nella prospettiva dell’elaborazione di un sapere sempre meglio integrato e
padroneggiato; vengono sviluppate nell’ambito delle singole discipline quelle competenze che
concorrono a loro volta alla promozione di competenze più ampie e trasversali, che rappresentano
una condizione essenziale per la piena realizzazione personale e per la partecipazione attiva alla vita
sociale, orientate ai valori della convivenza civile e del bene comune.
In tal modo, questo segmento di scuola esercita la sua funzione orientativa sostenendo i ragazzi e le
ragazze nella fase della crescita e dell’adolescenza.
Finalità
Promuovere lo sviluppo armonico e integrale della persona
-Valorizzare l’unicità e la singolarità dell’identità culturale di ogni studente, sostenendo attivamente
l’interazione e l’integrazione delle diversità attraverso la conoscenza della nostra e delle altre culture
ed il confronto sui valori;
-porre attenzione alle varie forme di diversità o di svantaggio, riconoscendo e valorizzando le diverse
situazioni individuali per evitare che la differenza si trasformi in disuguaglianza;
-promuovere negli alunni la capacità di elaborare metodi e categorie in grado di fareda bussola negli
itinerari personali;
-orientare, fornendo all’alunno le occasioni per capire sé stesso, per prendere consapevolezza delle
7

## I.C. "Principe Di Piemonte" - Leic8Aq00Q


---

## Pagina 11


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

sue potenzialità e risorse, per sviluppare le capacità di scelta, per progettare percorsi esperienziali e
verificarne gli esiti;
-favorire lo sviluppo delle capacità di leggere e gestire le proprie emozioni.
Promuovere la pratica consapevole della cittadinanza attiva
-favorire quel primario senso di responsabilità che si traduce nel fare bene il proprio lavoro e nel
portarlo a termine, nell’aver cura di sé, degli oggetti, degli ambienti che si frequentano, sia naturali
sia sociali;
-curare la formazione della classe come gruppo, promuovendo i legami cooperativi fra i suoi
componenti e gestendo eventuali conflitti;
-sollecitare gli alunni ad un’attenta riflessione sui comportamenti di gruppo al fine di individuare
quegli atteggiamenti che violano la dignità della persona e il rispetto reciproco;
-curare le condizioni che favoriscono lo star bene a scuola, al fine di ottenere la partecipazione più
ampia dei bambini a un progetto educativo condiviso;
-orientare gli allievi a sperimentare contesti di relazione in cui sviluppare atteggiamenti positivi e
realizzare pratiche collaborative;
-promuovere esperienze significative che consentano di apprendere il concreto prendersi cura di sé
stessi, degli altri e dell’ambiente e favoriscano forme di cooperazione e di solidarietà;
-insegnare le regole del vivere e del convivere;
-far acquisire e rispettare i valori sanciti nella Costituzione della Repubblica Italiana, in particolare i
diritti inviolabili di ogni essere umano (art. 2), il riconoscimento della pari dignità sociale (art. 3) e il
dovere di contribuire in modo concreto alla qualità della vita della società (art. 4), la libertà di
religione (art. 8), le varie forme di libertà (articoli 13-21);
-formare cittadini in grado di partecipare consapevolmente alla costruzione di collettività più ampie
e composite e far comprendere l’attuale condizione dell’uomo planetario, definita dalle molteplici
interdipendenze fra locale e globale.
Promuovere l’alfabetizzazione culturale di base
8

## I.C. "Principe Di Piemonte" - Leic8Aq00Q


---

## Pagina 12


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

-garantire un adeguato livello di uso e di controllo della lingua italiana;
-favorire l’acquisizione dei linguaggi simbolici;
-facilitare le condizioni di fruizione e produzione della comunicazione tra coetanei e l'elaborazione
dei messaggi provenienti dalla società nelle loro molteplici forme;
-fornire stimoli al pensare analitico, alla fantasia e al pensiero divergente, al confronto per la ricerca
di significati;
-elaborare gli strumenti di conoscenza necessari per comprendere i contesti naturali, sociali,
culturali, antropologici nei quali gli alunni si troveranno a vivere e ad operare;
-promuovere la capacità di comprendere le implicazioni, per la condizione umana, degli inediti
sviluppi delle scienze e delle tecnologie;
-far acquisire consapevolezza dei singoli ambiti disciplinari con l’elaborazione delle loro molteplici
connessioni;
-promuovere, attraverso le competenze sviluppate nell’ambito delle discipline, competenze più
ampie e trasversali, condizione essenziale per la piena realizzazione personale e per la
partecipazione attiva alla vita sociale;
-fornire le chiavi per imparare ad imparare, per costruire e per trasformare le mappe dei saperi
rendendole continuamente coerenti con la rapida e spesso imprevedibile evoluzione delle
conoscenze e dei loro oggetti.
Promuovere l’acquisizione delle competenze-chiave europee
Competenza alfabetica funzionale
Competenza multilinguistica
Competenza matematica e competenza di base in scienze e tecnologie
Competenza digitale
Competenza personale, sociale e capacità di imparare ad imparare
Competenza sociale e civica in materia di cittadinanza
9

## I.C. "Principe Di Piemonte" - Leic8Aq00Q


---

## Pagina 13


## L'Offerta Formativa

Tratti caratterizzanti il curricolo e specifiche
progettualità

## Ptof 2025-2028

Competenza imprenditoriale
Competenza in materia di consapevolezza ed espressione culturali
10

## I.C. "Principe Di Piemonte" - Leic8Aq00Q


---

## Pagina 14

Organizzazione
Scelte organizzative

## Ptof 2025-2028

Scelte organizzative
L'organigramma, con relativi incarichi, compiti e funzioni del personale
docente, consente di descrivere l’organizzazione complessa dell’istituzione
scolastica, in cui i soggetti e gli organismi, pur ricoprendo differenti ruoli e
livelli di responsabilità gestionale, operano in modo collaborativo e condiviso
con l’obiettivo di garantire un servizio di qualità dell’istituzione.
Il Dirigente scolastico è il legale rappresentante dell’istituzione scolastica; assicura la gestione
unitaria dell’istituzione scolastica finalizzandola all’obiettivo della qualità dei processi formativi;
organizza l’attività scolastica secondo criteri di efficienza e di efficacia formativa; garantisce
un’efficace ed efficiente gestione delle risorse umane, finanziarie, tecnologiche e materiali; è
responsabile dei risultati del servizio; è responsabile della gestione delle risorse finanziarie e
strumentali; nel rispetto delle competenze degli Organi Collegiali scolastici, è titolare di autonomi
poteri di direzione, di coordinamento e di valorizzazione delle risorse umane; è titolare delle
relazioni sindacali; dirige, coordina e valorizza le risorse umane interne alla scuola ;può individuare
nell’ambito dell’organico dell’autonomia fino al 10% di docenti che lo coadiuvano in attività di
supporto organizzativo e didattico dell’istituzione scolastica; adotta provvedimenti di gestione delle
risorse e del personale; promuove gli interventi per assicurare la qualità dei processi formativi e la
collaborazione delle risorse culturali, professionali, sociali ed economiche del territorio, per
l’esercizio della libertà d’insegnamento, intesa anche come libertà di ricerca e innovazione
metodologico-didattica; facilita la comunicazione all’interno della scuola e tra questa e le altre
Istituzioni presenti nel territorio; definisce gli indirizzi per le attività della scuola e delle scelte di
gestione e amministrazione da seguire nell’elaborazione del PTOF; partecipa e concorre al processo
di realizzazione dell’autonomia scolastica; presiede il Collegio Docenti, il Comitato di Valutazione, i
Consigli di Classe, i Consigli d’Interclasse, la Giunta Esecutiva.
Una tra le figure più importanti che supportano il Dirigente Scolastico è il I collaboratore. Un ruolo
molto importante è anche quello rivestivo dalle Funzioni strumentali, che possiedono particolari
competenze e capacità nelle aree di intervento individuate per favorire a livello progettuale ed
organizzativo l'attuazione di quanto indicato nel piano dell'offerta formativa.
Accanto a queste figure, per il raggiungimento della mission dell'Istituto collaborano i coordinatori , i
referenti, i responsabili di plesso,  l'animatore digitale, i capi dipartimento, i team di lavoro ecc..
11

## I.C. "Principe Di Piemonte" - Leic8Aq00Q


---

## Pagina 15

Organizzazione
Scelte organizzative

## Ptof 2025-2028


## Organizzazione Uffici Di Segreteria

DSGA: Il Direttore dei servizi generali e amministrativi svolge attività lavorativa di rilevante
complessità ed avente rilevanza esterna.
•Sovrintende con autonomia operativa ai servizi generali amministrativo-contabili e ne cura
l'organizzazione
• Svolge funzioni di coordinamento, promozione delle attività e verifica dei risultati conseguiti,
rispetto agli obiettivi assegnati ed agli indirizzi impartiti al personale ATA, posto alle sue dirette
dipendenze
• Organizza autonomamente l'attività del personale ATA nell'ambito delle direttive del Dirigente
Scolastico.

## Ufficio Protocollo:

•Tenuta protocollo elettronico
• Gestione e archiviazione di corrispondenza cartacea ed elettronica (PEO e PEC) in E/U
•Trasmissione degli atti e documenti vari per la pubblicazione sul sito dell’Istituto • Gestione dei
rapporti con l’Ente locale
• Collaborazione con l’RSPP per adempimenti D. Leg.vo 81/08
• Pubblicazione degli atti di propria competenza all’Albo e nella sezione Amministrazione
Trasparente.

## Uffici Acquisti:

•Collaborazione con il DSGA per la predisposizione del Programma Annuale e del Conto Consuntivo
• Attività istruttoria, esecuzione e adempimenti connessi alle attività negoziali per l’attuazione
dell’offerta formativa
• Gestione delle fatture elettroniche
• Gestione e liquidazione compensi al personale interno e agli esperti esterni, con i connessi
versamenti fiscali e prev.li
• Gestione degli incassi e dei pagamenti, con i conseguenti accertamenti fiscali e prev.li
12

## I.C. "Principe Di Piemonte" - Leic8Aq00Q


---

## Pagina 16

Organizzazione
Scelte organizzative

## Ptof 2025-2028

• Tenuta dei registri amministrativo/contabili
• Adempimenti per dichiarazioni obbligatorie (770, IRAP, Certificazione unica, file XML per CIG, ecc)
•  Gestione del materiale di consumo e controllo delle giacenze • Gestione e controllo beni
inventariati e rapporti con i sub- consegnatari
• Tenuta dei registri inventariali e gestione amministrativo/didattica dell’Istituto • Pubblicazione degli
atti di propria competenza all’Albo e nella sez. Amministrazione Trasparente

## Ufficio Per La Didattica:

• Gestione dei fascicoli degli alunni (elettronico e cartaceo)
•  Adempimenti relativi al curriculo dell’alunno (iscrizioni – certificazioni- trasferimenti - gestione del
SIDI ecc,)
• Gestione per la parte amministrativa del registro elettronico (pw genitori e docenti – assegnazione
materie/classi – collaborazione scrutini e pagelle, ecc.)
•  Gestione delle comunicazioni con le famiglie
• Gestione statistiche e monitoraggi alunni/e
• Gestione e procedure per adozioni e sussidi (libri di testo e cedole librarie)
• Collaborazione nella gestione degli organici
• Supporto per l’attuazione attività didattiche inserite nel PTOF di Istituto
• Gestione adempimenti privacy
• Pubblicazione degli atti di propria competenza all’Albo e nella sez. Amministrazione Trasparente.

## Ufficio Per Il Personale

• Gestione dei fascicoli del personale (elettronico e cartaceo). Adempimenti relativi alla carriera del
personale a tempo indeterminato (assenze e permessi – certificazioni - trasferimenti – cessazioni –
comunicazioni centro per l’impiego - gestione del SIDI ecc.)
• Gestione delle graduatorie di istituto per supplenze e graduatorie personale interno
• Adempimenti relativi alla gestione del personale a tempo determinato (stipula contratti – assenze e
13

## I.C. "Principe Di Piemonte" - Leic8Aq00Q


---

## Pagina 17

Organizzazione
Scelte organizzative

## Ptof 2025-2028

permessi – certificazioni ecc.)
• Gestione conferimento incarichi al personale e liquidazione compensi, compresi gli adempimenti
per dichiarazioni fiscali e prev.li
• Gestione adempimenti privacy
• Gestione anagrafe delle prestazioni
• Pubblicazione degli atti di propria competenza all’Albo e nella sez. Amministrazione Trasparente
14

## I.C. "Principe Di Piemonte" - Leic8Aq00Q


---

