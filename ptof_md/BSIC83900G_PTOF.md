# Contenuto PTOF: BSIC83900G_PTOF.pdf

## Pagina 1

1

## Prot.  N.


## Crosia, 28/09/2024


## A Tutto Il Personale Docente


## Alla Commissione Ptof


## Al Sito Web


## Agli Atti

===================================

## Circolare Interna N. 41

OGGETTO: Sistema Nazionale di Valutazione (SNV) – indicazioni operative in merito ai documenti strategici
delle istituzioni scolastiche (Rapporto di autovalutazione, Piano di miglioramento, Piano triennale
dell’offerta formativa)
L’a.s. 2024/2025 è l’anno conclusivo del triennio 2022-2025 e, come disposto dall’articolo 1, comma 12, della legge
n. 107/2015, anche quello di predisposizione del PTOF relativo al triennio 2025-2028.
Con Nota Prot. N. 39343 del 27/09/2024 (che integralmente si allega), il MIM ha fornito alcune indicazioni
operative sia per l’aggiornamento annuale dei documenti strategici delle istituzioni scolastiche per il triennio in corso
2022-2025 sia per la predisposizione del PTOF 2025-2028.
In particolare:
RAV - Aggiornamento e pubblicazione
Le istituzioni scolastiche possono rivedere ed aggiornare le analisi e le autovalutazioni effettuate nel RAV
e procedere, solo se necessario, alla ridefinizione delle priorità, dei traguardi e degli obiettivi di processo individuati
per il triennio.
Coerentemente agli eventuali aggiornamenti, potrebbe risultare necessario aggiornare il Piano di miglioramento
all’interno del PTOF.
Si ricorda che le istituzioni scolastiche scelgono liberamente gli indicatori e i descrittori di cui vogliono rendere visibili
i dati sul Portale “Scuola in chiaro”e che, una volta aperte le funzioni, ogni scuola procede autonomamente alla
pubblicazione dell’aggiornamento del RAV sul portale “Scuola in chiaro” tramite l’apposita funzione “Pubblica RAV”
presente in piattaforma.
Firmato digitalmente da
Rachele Anna
Donnici
CN = Donnici Rachele
Anna

## C = It


---

## Pagina 2

2

## Ptof E Piano Di Miglioramento

le scuole che utilizzano la piattaforma PTOF in ambiente SIDI, una volta effettuato l’accesso, viene messa a
disposizione una funzione per scegliere la triennalità su cui operare (2022-2025 oppure 2025-2028), per procedere
con l’aggiornamento del PTOF relativo al triennio in corso e distintamente con la predisposizione del documento
relativo alla nuova triennalità.
Aggiornamento del PTOF 2022-2025
Attraverso la piattaforma PTOF in ambiente SIDI, l’aggiornamento è facilitato dall’analisi suggerita nella quinta
sezione “Il monitoraggio, la verifica e la rendicontazione”, attraverso la quale, tramite la verifica delle attività svolte
e dei risultati intermedi raggiunti, le istituzioni scolastiche possono da un lato appurare la necessità di eventuali
regolazioni e dall’altro raccogliere gradualmente tutti gli elementi utili alla rendicontazione sociale da realizzare alla
fine del triennio di riferimento.
Si evidenzia la necessità di aggiornare il curricolo di educazione civica secondo le tematiche, i traguardi e gli obiettivi
di apprendimento previsti dalle recenti Linee guida per l’educazione civica adottate con D.M. 7 settembre 2024, n.
183 e come esplicitato nell’Atto di indirizzo del Dirigente Scolastico Prot. N. 6083 del 19/09/2024 e pubblicato sul sito
dell’istituto. A tal fine, sono state previste le opportune modifiche per la sezione specifica all’interno della
piattaforma PTOF in ambiente SIDI.
Nella piattaforma PTOF, sezione Offerta Formativa è messa a disposizione la nuova sottosezione Attività per lo
sviluppo dei processi di internazionalizzazione, per la raccolta delle attività dedicate a rafforzare lo sviluppo delle
competenze multilinguistiche di tutti i soggetti coinvolti nel mondo della scuola.
Aggiornamento del Piano di miglioramento
L’eventuale aggiornamento delle priorità e dei traguardi all’interno del RAV deve avvenire prima dell’aggiornamento
del Piano di miglioramento, per garantire una stretta coerenza tra i documenti.
Nella piattaforma PTOF in ambiente SIDI si possono importare le priorità, i traguardi e gli obiettivi di processo
eventualmente aggiornati solo dopo aver pubblicato l’aggiornamento del RAV.
Predisposizione del PTOF 2025-2028
La predisposizione del PTOF 2025-2028 all’interno del SIDI è semplificata in quanto prevede l’indicazione a grandi
linee dei soli aspetti strategici ad oggi prefigurabili.
Nella fase di aggiornamento annuale del PTOF (Settembre 2025), ciascuna scuola avrà a disposizione gli esiti della
rendicontazione del triennio precedente, avrà individuato le nuove priorità da perseguire nella nuova triennalità e

---

## Pagina 3

3
potrà procedere alla definizione puntuale del PTOF 2025-2028, partendo proprio dagli aspetti già individuati in
quest’anno scolastico, che confluiranno in automatico nella nuova struttura.
Pubblicazione del PTOF sul portale Scuola in chiaro
La nostra istituzione scolastica attraverso la piattaforma PTOF del SIDI procederà con la pubblicazione dei documenti
direttamente sul portale Scuola in chiaro attraverso la voce “Gestisci piano”, avendo cura di inserire gli estremi delle
delibere collegiali previste per norma e procederà, altresì, con la pubblicazione dei documenti in formato pdf/zip
seguendo all’interno del SIDI il percorso “Rilevazioni” -“Scuola in chiaro”- “I tuoi servizi” -“Didattica”.

## Tempistica

Le funzioni sia della piattaforma RAV sulla Scrivania del Portale SNV sia della piattaforma PTOF in ambiente
SIDI saranno attive a partire dal 30 settembre 2024.
Si potrà procedere con la pubblicazione dei documenti fino al giorno antecedente la data di inizio della
fase delle iscrizioni.

## Attività


## Tempistica

Apertura funzioni per eventuale aggiornamento RAV e PTOF 2022-2025
30 Settembre 2024
Apertura funzioni per la predisposizione del PTOF 2022-2025
30 Settembre 2024
Aggiornamento sottosezione “Curricolo dell’insegnamento trasversale di educazione
civica” nella piattaforma PTOF
entro Ottobre
Aggiornamento nelle piattaforme dei dati provenienti dal sistema informativo del
Ministero
entro fine Ottobre
Pubblicazione eventuale aggiornamento RAV, PTOF 2022-2025 e pubblicazione PTOF
2025-2028
entro la Data di inizio
della fase delle Iscrizioni
Per richieste di supporto, è attivo l’indirizzo e-mail
supporto.snv@istruzione.it

## Il Dirigente Scolastico

Dott.ssa Rachele Anna Donnici
Il presente documento è firmato digitalmente ai sensi
e per gli effetti del c.d. Codice dell’Amministrazione
Digitale e norme ad esso connesse
*Si Allega:
Nota MIM Prot. N. 39343 del 27/09/2024

---

