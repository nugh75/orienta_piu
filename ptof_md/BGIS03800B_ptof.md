# Contenuto PTOF: BGIS03800B_PTOF.pdf

## Pagina 1

Ministero dell'Istruzione
Istituto Statale di Istruzione Superiore "Guido Galli"
Via Mauro Gavazzeni, 37 – 24125 Bergamo (BG) -  +39 035 319338 - Cod. Mecc. BGIS03800B
PEC: bgis03800b@pec.istruzione.it - PEO : bgis03800b@istruzione.it -
___________________________________________________________________________________________________________________________________________________________________________________
Cod. Univoco fatt. elettronica: UF253S – Codice IPA: isis_016
Cod. Fisc. 80028780163 - IBAN Banca: IT78U0569611102 000002597X17 -
 http://www.istitutoguidogalli.edu.it

## Atto D’Indirizzo Al Collegio Dei Docenti Per La


## Predisposizione Del Ptof Triennio 2022/23- 2023/24- 2024/25


## Al Collegio Dei Docenti


## Alle Ff.Ss Ptof


## Al Dsga


## Al Personale Ata


## Agli Atti


## Il Dirigente Scolastico

-
VISTA la Legge n. 59 DEL 1997, che ha introdotto l’autonomia delle istituzioni scolastiche;
-
VISTA la legge 107/2015 del 13.07.2015 (d’ora in poi: Legge), recante la “Riforma del sistema
nazionale di istruzione e formazione e delega per il riordino delle disposizioni legislative vigenti”;
-
VISTO l’art. 3 DPR 275/1999 (comma 4: Il piano è elaborato dal Collegio dei docenti sulla base degli
indirizzi per le attività della scuola e delle scelte di gestione e di amministrazione definiti dal dirigente
scolastico. Il piano è approvato dal Consiglio d’istituto);
-
PRESO ATTO che l’art. 1 della predetta Legge, ai commi 12-17, prevede che:
-
le istituzioni scolastiche predispongono, entro il mese di ottobre dell'anno scolastico precedente
il triennio di riferimento, il piano triennale dell'offerta formativa (d’ora in poi: Piano);
-
il piano deve essere elaborato dal Collegio dei docenti sulla base degli indirizzi per le attività
della scuola e delle scelte di gestione e di amministrazione definiti dal Dirigente Scolastico;
-
il piano è rivedibile annualmente (entro il mese di ottobre);
-
il piano è approvato dal Consiglio d’Istituto;
-
esso viene sottoposto alla verifica dell’USR per accertarne la compatibilità con i limiti d’organico
assegnato e, all’esito della verifica, trasmesso dal medesimo USR al MIUR;
-
una volta espletate le procedure di cui ai precedenti punti, il Piano verrà pubblicato nel portale
unico dei dati della scuola;
-
CONSIDERATO che la formulazione della presente direttiva è compito attribuito al Dirigente
Scolastico dalla Legge n. 107/2015;
-
CONSIDERATO che l’obiettivo del documento è fornire una chiara indicazione sulle modalità di
elaborazione, i contenuti indispensabili, gli obiettivi strategici, le priorità, gli elementi caratterizzanti
l’identità dell’istituzione, che devono trovare adeguata esplicitazione nel Piano Triennale dell’Offerta
-
Formativa, e sugli adempimenti che il corpo docente è chiamato a svolgere in base alla normativa
vigente;
-
TENUTO CONTO del RAV e del PDM d’Istituto, predisposto dal Dirigente e dalle Funzioni
Strumentali al PTOF e dal Gruppo di Lavoro PTOF/AUTOVALUTAZIONE E RENDICONTAZIONE

## Sociale;

-
TENUTO CONTO delle risorse dell’organico dell’autonomia assegnate alla scuola;
-

## Tenuto Conto

•
Della Raccomandazione del Consiglio europeo del 22 maggio 2018 relativa alle competenze
chiave per l'apprendimento permanente
•
Del Regolamento recante norme in materia di adempimento dell’obbligo di istruzione (22 agosto

---

## Pagina 2

I.S. “Guido Galli” – Bergamo
______________________________________________________________________________________________________________________________________________________________________________________________________________________________
Pag2 di 5
2007)
•
Delle Indicazioni nazionali riguardanti gli obiettivi specifici di apprendimento del 15 marzo 2010,
n. 89
•
Degli elementi di continuità e sviluppo della progettazione curricolare, formativa e organizzativa
del PTOF Triennio 2019-22;
-
TENUTO CONTO del contesto e delle esigenze emerse negli anni dal confronto negli OO.CC.

## Emana

ai sensi dell’art. 3 del DPR 275/99, così come sostituito dall’art. 1 comma 14 della legge 13.7.2015,
n. 107, i seguenti

## Indirizzi Per Le Attivita’ Della Scuola E Determina Le Seguenti Scelte Di


## Gestione E Di Amministrazione Per Il Triennio 2022/2023 - 2023/2024 - 2024/2025


## Obiettivi Generali:


## A) Esprimere L’Identità Culturale E Progettuale Dell’Istituto Attraverso:

-
l’assunzione della prospettiva dell’unitarietà come criterio ispiratore della progettazione e
attuazione dell’offerta formativa, sia curricolare, sia extracurricolare, nel rispetto della
Raccomandazione del Consiglio sulla promozione di valori comuni, di un’istruzione inclusiva e
della dimensione europea dell’insegnamento del 22 maggio 2018, nel rispetto della piena
attuazione delle Indicazioni nazionali e del dettame normativo;
-
il disegno di percorsi di continuità formativa raccordando l’Istituto alla Scuola Secondaria di
Primo Grado e nell’ottica dell’Orientamento ai percorsi di studio e/o lavorativi successivi;
-
la pratica e la promozione della collegialità, perché il soggetto educativo ha diritto ad un
insegnamento coordinato e condiviso all’interno della comunità educante e tradotto
operativamente nei processi dell’organizzazione scolastica, a prescindere dalla tipologia di
corso o dalla classe frequentata.

## B) Ispirare Ogni Momento Dell’Agire Formativo Ai Valori Del Rispetto Di Sé E


## Dell’Altro, Della Cura Del Sé E Dell’Ambiente, Dell’Inclusione E


## Dell’Eccellenza

L’Istituto “Guido Galli” fa propri i valori del dettato costituzionale, il rispetto dei fondamentali principi
attinenti ai diritti umani, alla pace, alla sostenibilità, allo sviluppo, all’ambiente, all’intercultura,
all’inclusione, alla tolleranza, promuovendo il diritto di ogni studente/studentessa a raggiungere il
successo formativo, perseguendo:
-
la creazione un ambiente educativo e di relazioni tra tutti i soggetti attento alla/e persona/e;
-
l’attenzione alle pratiche e allo sviluppo ulteriore del rispetto e della comprensione reciproca,
della responsabilità sociale e morale, dello spirito di solidarietà nei confronti del prossimo,
dell’educazione alla legalità e del rifiuto di ogni tipo di discriminazioni;
-
l’incoraggiamento, nel rispetto delle norme e delle regole, alla partecipazione attiva e
all’impegno sia nella scuola, sia nella comunità;
-
il riconoscimento e la valorizzazione dell’unicità di ogni studente e ogni studentessa,
considerando tutti, in virtù della loro unicità e irripetibilità, come portatori di Bisogni Educativi

---

## Pagina 3

I.S. “Guido Galli” – Bergamo
______________________________________________________________________________________________________________________________________________________________________________________________________________________________
Pag3 di 5
Specifici, predisponendo percorsi formativi che sviluppino e favoriscano la presa di coscienza
delle potenzialità di ciascuno, valorizzando le differenze e nel rispetto degli stili di
apprendimento di ciascuno;
-
la crescente consapevolezza negli studenti della conoscenza di sé, dei propri limiti e delle
proprie capacità e competenze, favorendo processi di autostima ed autoefficacia nell’ottica
della maturazione dell’identità personale e delle scelte future.

## C) Rafforzare Le Competenze Trasversali E Le Competenze Di Base,


## Educando Alla Complessità

Ad un tempo causa ed effetto dei processi di globalizzazione, insieme ad oggettivi vantaggi di
apertura a risorse e relazioni e di una più generale interconnessione “senza confini”, la Rete ha,
tuttavia, mostrato anche il suo lato negativo favorendo spesso il primato della quantità sulla qualità,
conducendo ad un modus operandi in cui spesso si procede per semplificazioni riduttive della
complessità ed effettualità del reale.
Evitando la contrapposta dicotomia dell’assunzione acritica o del rifiuto preconcetto della Rete e,
più in generale, del mondo digitale, parte ormai di una più complessa e articolata nozione di “reale”
inteso come “onlife” (L. Floridi) e facendo tesoro degli aspetti positivi delle esperienze della
Didattica a Distanza e di quella Digitale Integrata, così come tenendo presenti le connesse criticità,
l’Istituto “Guido Galli” assume come un punto cruciale del proprio lavoro il fornire ai propri studenti
e alle proprie studentesse gli strumenti necessari per interpretare autonomamente e
criticamente la realtà, con forte e crescente attenzione per quella contemporanea, attraverso:
-
il mettere al centro le esigenze educative e i processi di apprendimento degli studenti,
perseguendo una didattica centrata sulla qualità del/dei percorso/i e non sulla quantità;
-
l’individuazione nelle Aree disciplinari, in linea con le Indicazioni Nazionali, dei nuclei fondanti
delle discipline, compresa l’educazione civica, operando poi, tra Aree e in seguito anche nei
Consigli di classe, gli opportuni raccordi dentro e fra esse, in modo da perseguire un
apprendimento non puramente analitico e settoriale, ma integrato e, quindi, significativo;
-
una ampia e crescente presenza - nelle scelte delle programmazioni dipartimentali e
disciplinari, ma anche delle attività e progetti extracurricolari di tematiche – di autori, della
seconda metà del XX secolo e degli inizi del terzo millennio, nella convinzione che anche
“l’informazione”, se ben organizzata e vagliata criticamente, costituisca indispensabile
patrimonio culturale di consapevolezza e di cittadinanza del giovane del tempo attuale;
-
la promozione dell'innovazione e della ricerca di soluzioni didattiche ed organizzative,
anche con l’utilizzo regolamentato del mondo digitale e dei suoi strumenti e risorse, finalizzate
al miglioramento della qualità dell'apprendimento, riconoscendo e valorizzando attraverso la
formazione anche le molte competenze interne, in un’ottica di dialogo e ascolto reciproco;
-
il lavoro verso una didattica realmente per competenze, implementando l’esperienza delle
rubriche valutative;
-
l’utilizzo di metodologie didattiche diversificate, con forte e crescente attenzione per quelle
“attive” e laboratoriali, in modo da andare incontro ai diversi stili cognitivi e di apprendimento;
-
utilizzo di metodologie e pratiche con supporti digitali, con implementazione delle pratiche

## Byod;

-
la promozione delle eccellenze, con attività di potenziamento, approfondimento e di ricerca,
perseguendo una ricaduta positiva di tali attività anche sugli studenti che non si avvalgono di
tali percorsi;

---

## Pagina 4

I.S. “Guido Galli” – Bergamo
______________________________________________________________________________________________________________________________________________________________________________________________________________________________
Pag4 di 5
-
il potenziamento del raccordo tra curricoli e progetti attraverso un uso espansivo
dell’organico dell’autonomia e delle potenzialità dell’Istituto per offrire le migliori opportunità
per studenti e docenti, coerentemente all’idea della scuola come centro culturale permanente
e di territorio.

## D) Rafforzare La Cultura E Le Competenze Scientifiche, Attraverso L’Innovazione


## Metodologica E La Promozione Della Partecipazione Delle Studentesse

L’Istituto “Guido Galli”, consapevole della centralità della cultura e del metodo scientifici nel mondo
contemporaneo, come modelli e strumenti di educazione al senso del limite e alla necessità di
sottoporre sempre a verifica o falsificazione i propri enunciati, di antidoto alla diffusione di
pseudosaperi , di stimolo potente alla soluzione di problemi e alla creatività intellettuale
perseguirà tali obiettivi, oltre che con l’utilizzo crescente di metodologie didattiche innovative e
attive e prove di realtà, anche attraverso:
a) Progetti di potenziamento scientifico, di tipo laboratoriale, a classi aperte rivolte a tutti gli
studenti;
b) Partecipazione ad Avvisi STEM, STEAM e simili, tesi alla promozione dell’innovazione
metodologica e didattica in ambito scientifico, con particolare attenzione al coinvolgimento
delle studentesse;
c) Partecipazione a progetti con Università ed enti di ricerca particolarmente significativi, in ottica
formativa e orientativa.

## E) Rafforzare La Cultura Della Valutazione

a) Rafforzare la valutazione degli apprendimenti entro criteri di istituto chiari e che consentano
la valutazione complessiva dello studente con modalità di tipo processuale, al fine di
personalizzare e valorizzare o recuperare ciascuno studente o studentessa, in una
valutazione integrata del loro curriculum formale, non formale e informale.
b) Affinare gli strumenti e potenziare le azioni di autovalutazione di istituto, aumentando le
azioni di monitoraggio e le indagini rivolte al personale e all’utenza.

## F) Internazionalizzazione

L’Istituto “Guido Galli”, nella convinzione della necessità che i propri studenti acquisiscano strumenti
per una crescente consapevolezza della dimensione unitaria e globale del vivere e dell’agire
individuale e collettivo, oltre che a rafforzare le competenze di lingua straniera e a mettere in contatto
i suoi studenti con altre culture, dovrà continuare a perseguire gli obiettivi già di Europa 2020,
attraverso la promozione di:
a) Certificazioni linguistiche (inglese, eventuali altre lingue comunitarie e/o straniere)
b) Mobilità individuale e di gruppo (docenti e studenti)

## G) Pcto: Percorsi Per Le Competenze Trasversali E L’Orientamento

Fin dall’inizio dell’Alternanza scuola lavoro, il nostro istituto si è impegnato a fondo per offrire ai
propri studenti esperienze realmente formative e coerenti con gli indirizzi di studio prescelti
dagli studenti.
Il triennio che si apre ci vedrà impegnati in uno sforzo ulteriore: armonizzare sempre meglio i tirocini
formativi con il Profilo educativo dello studente, raccordare le attività di PCTO e le attività ordinarie
al fine di una chiara, condivisa e unitaria valutazione degli apprendimenti che raccolga tutti gli
elementi utili, anche in relazione agli esami di Stato e alle scelte di studio, ricerca e/o lavoro futuri
dei nostri studenti.

---

## Pagina 5

I.S. “Guido Galli” – Bergamo
______________________________________________________________________________________________________________________________________________________________________________________________________________________________
Pag5 di 5

## H) Formazione E Innovazione

L’Istituto “Guido Galli” incentiverà la realizzazione di prodotti culturali e didattici, in formati cartacei
o digitali, che ne permettano la migliore espressione culturale, anche in forma pubblica (Sito web,
Canali social o altri canali/strumenti di comunicazione e/o diffusione). Inoltre, incentiverà fortemente
le attività di formazione del personale docente e non docente.

## I) Apertura Al Territorio E Rapporto Con Le Famiglie

L’Istituto “Guido Galli” ha sempre perseguito il raccordo e il confronto con l’utenza e con il territorio;
sarà necessario continuare il percorso attraverso le seguenti azioni:
a) raccogliere osservazioni e suggerimenti per soddisfare le legittime esigenze e aspettative degli
utenti interni (alunni, insegnanti, personale amministrativo e ausiliario) ed esterni (famiglie);
b) promuovere e curare l’apertura della scuola e dei suoi spazi al territorio, anche nei periodi di
interruzione delle attività didattiche, se possibile e opportuno;
c) operare in stretto rapporto con gli Enti Locali per la realizzazione del Piano dell’Offerta
Formativa e per poter usufruire di spazi didattici più adeguati, in termini di organizzazione e
manutenzione, condizioni imprescindibili per un’offerta formativa adeguata, “sostenibile” da
studenti, famiglie e personale e per la razionalizzazione e ottimizzazione della programmazione
dello sviluppo della scuola;
d) proporre e collaborare con altre Scuole e con altre Agenzie formative del territorio per
l'attuazione di iniziative concordate e la valorizzazione dell’extrascuola;
e) promuovere e curare il dialogo fra studenti, insegnanti e genitori al fine di definire e condividere
i propri indirizzi educativi e consolidare il ruolo di attiva partecipazione delle famiglie alla
comunità educativa;
f) promuovere e favorire la tempestività dell’informazione agli studenti e alle famiglie circa la
programmazione, i criteri e la valutazione, utilizzando a pieno le potenzialità del sito della
scuola e del registro elettronico;
g) continuare a valorizzare l’importanza della comunicazione interna ed esterna, attraverso un
uso proficuo e partecipato del sito web, del registro elettronico, della comunicazione
tradizionale e telematica;
h) incrementare i processi e gli strumenti di autovalutazione d’Istituto, secondo le modalità
indicate dalla normativa, e socializzare i conseguenti risultati tramite il sito web avviandosi
verso il bilancio sociale;
i) adeguare le infrastrutture e le procedure degli Uffici alla normativa anche in merito al Codice
dell’Amministrazione Digitale (CAD) e alla dematerializzazione delle procedure;
j) Informare correttamente le famiglie sulla natura del contributo volontario, la sua importanza
per la vita e lo sviluppo dell’offerta formativa della scuola, la sua destinazione e la sua puntuale
rendicontazione con adeguate motivazioni.

## J) Convogliare Le Risorse Sulle Priorità Strategiche Della Scuola

Si rende necessaria una ottimizzazione delle risorse, che verranno destinate prioritariamente al
successo scolastico di ogni studente e all’adeguamento delle dotazioni, delle strutture e
infrastrutture dell’Istituto, nei limiti di quanto consentito dall’ente proprietario. Particolare attenzione
sarà rivolta alle opportunità offerte dai finanziamenti del Ministro dell’Istruzione, del PON e dei POR,
cui si parteciperà con attenzione alle reali esigenze della scuola.
Il presente atto d’indirizzo potrà essere sottoposto a revisione o integrazione in ragione di eventuali
nuovi scenari normativi.
Il Dirigente Scolastico
dott. Brizio Luigi Campanelli
Documento firmato digitalmente ai sensi del c.d.
Codice dell’Amministrazione Digitale e normativa connessa

---

