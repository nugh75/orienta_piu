# Contenuto PTOF: MSMM81801D_PTOF.pdf

## Pagina 1

1

## I.C. Malaspina Massa


## Piano Scolastico Per La

D.D.I. (Didattica Digitale Integrata)
a.s. 2020-2021
a cura della COMMISSIONE DDI e del TEAM DIGITALE
Ins.Daniela Marzano (AD) - Ins. Federico Guidotti (FS)
Ins. Annamaria Sportella - Ins. Michela Spagnoli - Ins. Anna Guerra – Ins. Donatella Mosti

## Ottobre 2020


---

## Pagina 2

2

## Piano Per La Didattica Digitale Integrata


## Il Consiglio D’Istituto

VISTO il D.lgs. 16 aprile 1994, n. 297, Testo Unico delle disposizioni legislative vigenti in materia
di istruzione, relative alle scuole di ogni ordine e grado;
VISTO il D.P.R. 8 marzo 1999, n. 275, Regolamento dell’autonomia scolastica;
VISTA la Legge 13 luglio 2015, n. 107, Riforma del sistema nazionale di istruzione e formazione
e delega per il riordino delle disposizioni legislative vigenti;
VISTO il D.lgs. 9 aprile 2008, n. 81, Testo Unico in materia di tutela della salute e della sicurezza
nei luoghi di lavoro;
VISTA la Legge 22 maggio 2020, n. 35, Conversione in legge, con modificazioni, del decreto-
legge 25 marzo 2020, n. 19, recante misure urgenti per fronteggiare l’emergenza
epidemiologica da COVID-19;
VISTA la Legge 6 giugno 2020, n. 41, Conversione in legge con modificazioni del decreto-legge
8 aprile 2020, n. 22, recante misure urgenti sulla regolare conclusione e l’ordinato avvio
dell’anno scolastico e sullo svolgimento degli esami di Stato;
VISTO il D.M. 26 giugno 2020, n. 39, Adozione del Documento per la pianificazione delle attività
scolastiche, educative e formative in tutte le Istituzioni del Sistema nazionale di Istruzione
per l’anno scolastico 2020/2021 (Piano scuola 2020/2021);
VISTA l’O.M. 23 luglio 2020, n. 69;
VISTO il D.M. 7 agosto 2020, n. 89, Adozione delle Linee guida sulla Didattica digitale integrata,
di cui al Decreto del Ministro dell’Istruzione 26 giugno 2020, n. 39;
VISTO il C.C.N.L. comparto Istruzione e Ricerca 2016-2018 del 19 aprile 2018;
VISTO il C.C.N.L. comparto Scuola 2006-2009 del 29 novembre 2007;
VISTO il Protocollo d’intesa per garantire l’avvio dell’anno scolastico nel rispetto delle regole di
sicurezza per il contenimento della diffusione di COVID-19 del 6 agosto 2020;
VISTA l’O.M. 09 ottobre 2020 n.134 relativa agli alunni e studenti con patologie gravi o
immunodepressi ai sensi dell’art.2, comma 1, lettera d-bis del DL 8/4/2020 n.22;
CONSIDERATE le Linee guida e le Note in materia di contenimento della diffusione del SARS-
CoV-2 in ambito scolastico e l’avvio in sicurezza dell’anno scolastico 2020/2021 emanate
dal Comitato Tecnico-Scientifico e dai diversi Uffici Scolastici Regionali;
CONSIDERATE le esigenze del Piano Triennale dell’Offerta Formativa 2019-2022;
CONSIDERATA l’esigenza primaria di garantire misure di prevenzione e mitigazione del rischio
di trasmissione del contagio da SARS-CoV-2 tenendo conto del contesto specifico
dell’Istituzione scolastica e dell’organico dell’autonomia a disposizione;
CONSIDERATA l’esigenza di garantire il diritto all’apprendimento degli studenti nel rispetto del
principio di equità educativa e dei bisogni educativi speciali individuali;
CONSIDERATA l’esigenza di garantire la qualità dell’offerta formativa in termini di maggior
integrazione tra le modalità didattiche in presenza e a distanza con l’ausilio delle
piattaforme digitali e delle nuove tecnologie in rapporto all’esigenza di prevenire e mitigare
il rischio di contagio da SARS-CoV-2,

## Delibera

l’approvazione del presente Piano di Istituto per la Didattica Digitale Integrata (DDI) così
articolato:
art. 1  - Finalità, ambito di applicazione e informazione
art. 2  - Cosa è il Piano per la DDI (Didattica Digitale Integrata)
art. 3  - Progettazione delle attività
art. 4  - Piattaforme digitali in dotazione e loro utilizzo
art. 5  - Modalità di svolgimento delle varie attività
art. 6  - Metodologie didattiche applicabili
art. 7  - Quadri orari settimanali e organizzazione della DDI come strumento unico
art. 8  - DAD per la Scuola dell’Infanzia

---

## Pagina 3

3
art. 9  - DAD per Alunni BES
art. 10 - DAD per Insegnamenti Specifici di Scuola Primaria e Secondaria di I Grado
art. 11 - Percorsi di apprendimento in caso di isolamento o condizioni di fragilità
art. 12 - La valutazione degli apprendimenti
art. 13 - Doveri degli studenti e delle famiglie
art. 14 - Aspetti disciplinari relativi all’utilizzo degli strumenti digitali
art. 15 - Supporto alle famiglie prive di strumenti digitali
art. 16 - Aspetti riguardanti la privacy
NB = da qui in avanti, per facilitare la lettura del documento, si utilizzeranno la dicitura “alunni”, “bambni”,
“studenti”, “colleghi” e “insegnanti” come definizioni per entrambi i sessi maschile e femminile.
Art. 1 – Finalità, ambito di applicazione e informazione
Il presente documento individua le modalità di attuazione della Didattica Digitale Integrata
dell’Istituto Comprensivo Malaspina Massa.
Il Piano è stato redatto tenendo conto delle norme e dei documenti elencati in premessa ed è
approvato, su impulso del Dirigente scolastico, dal Collegio dei Docenti, l’organo collegiale
responsabile dell’organizzazione delle attività didattiche ed educative della Scuola, e dal
Consiglio d’Istituto, l’organo di indirizzo politico-amministrativo e di controllo della scuola che
rappresenta tutti i componenti della comunità scolastica.
Il presente documento ha validità a partire dall’anno scolastico 2020-2021 e può essere
modificato dal Collegio dei Docenti e dal Consiglio di Istituto anche su proposta delle singole
componenti scolastiche e degli Organi Collegiali, previa informazione e condivisione da parte
della comunità scolastica.
Il Dirigente Scolastico dispone la pubblicazione del presente Piano sul sito web istituzionale della
Scuola.
Art. 2 - Cosa è il Piano per la DDI (Didattica Digitale Integrata)
A seguito dell’emergenza sanitaria da SARS-CoV-2, il D.L.8 aprile 2020, n.22, convertito, con
modificazioni, con Legge 6 giugno 2020, n. 41, all’articolo 2, comma 3, stabilisce che il personale
docente assicura le prestazioni didattiche nelle modalità a distanza utilizzando strumenti
informatici o tecnologici a disposizione, e integra pertanto l’obbligo (prima vigente solo per i
Dirigenti Scolastici), di “attivare la didattica a distanza” mediante adempimenti dirigenziali
relativi all’organizzazione dei tempi di erogazione, degli strumenti tecnologici, degli aiuti per
sopperire alle difficoltà delle famiglie e dei docenti privi di sufficiente connettività, nell’ottica della
massima inclusività possibile.
Come modalità didattica, la Didattica Digitale Integrata (DDI) implica una metodologia
innovativa di insegnamento-apprendimento complementare che integra o, in condizioni di
emergenza, sostituisce, la tradizionale esperienza di scuola in presenza, con l’ausilio di
piattaforme digitali e delle nuove tecnologie, sulla base di nuove modalità organizzative,
didattiche e specifiche tempistiche di erogazione.

## Destinatari Della Ddi

La DDI è lo strumento didattico che consente di garantire il diritto all’apprendimento degli alunni:
a)
in caso di quarantena o isolamento fiduciario, disposti dall’Autorità sanitaria, di interi
gruppi classe;

---

## Pagina 4

4
b)
degli alunni che presentano fragilità nelle condizioni di salute, opportunamente
attestate e riconosciute (come da Ordinanza Ministeriale 09/10/2020);
c)
in caso di nuovo lockdown.
In particolare, la DDI è utile per:
-
gli approfondimenti disciplinari e interdisciplinari
-
la personalizzazione dei percorsi e il recupero degli apprendimenti
-
lo sviluppo di competenze disciplinari e personali
-
il miglioramento dell’efficacia della didattica in rapporto ai diversi stili di apprendimento
(sensoriale visuale o uditivo, verbale o cinestesico, globale-analitico, sistematico-
intuitivo, esperienziale etc.)
-
rispondere alle esigenze dettate da bisogni educativi speciali (disabilità, disturbi specifici
dell’apprendimento, svantaggio linguistico etc.)
-
privilegiare un approccio didattico basato sullo sviluppo di competenze, orientato
all’imparare ad imparare, allo spirito di collaborazione, all’interazione autonoma,
costruttiva ed efficace dello studente.
Art. 3 - Progettazione delle attività
Nella consapevolezza che nulla può sostituire appieno ciò che avviene in presenza in una
classe, si tratta pur sempre di dare vita a un “ambiente di apprendimento”, per quanto
inconsueto nella percezione e nell’esperienza comuni, da creare, alimentare, abitare, rimodulare
di volta in volta.
Questo deve prevedere collegamenti diretti o indiretti, immediati o differiti, attraverso
videoconferenze, videolezioni, chat di gruppo, la trasmissione ragionata di materiali didattici
(attraverso il caricamento degli stessi su piattaforme digitali) e l’impiego dei registri di classe in
tutte le loro funzioni di comunicazione e di supporto alla didattica, con successiva rielaborazione
e discussione operata direttamente o indirettamente con il docente, nonché l’interazione su
sistemi e app interattive educative propriamente digitali.
Il solo invio di materiali o la mera assegnazione di compiti, che non siano preceduti da una
spiegazione relativa ai contenuti in argomento o che non prevedano un intervento successivo
di chiarimento o restituzione da parte del docente, dovranno essere abbandonati, perché privi
di elementi che possano sollecitare l’apprendimento.
Le attività possono essere distinte in 2 modalità, sulla base dell’interazione tra insegnante e
gruppo di studenti.
Le due modalità concorrono in maniera sinergica al raggiungimento degli obiettivi di
apprendimento e allo sviluppo delle competenze personali e disciplinari:
§
Attività sincrone, ovvero svolte con l’interazione in tempo reale tra gli insegnanti e il gruppo
di alunni. In particolare, sono da considerarsi attività sincrone:
-
le videolezioni in diretta, intese come sessioni di comunicazione interattiva audio-
video in tempo reale, comprendenti anche la verifica orale degli apprendimenti;
-
lo svolgimento di compiti quali la realizzazione di elaborati digitali o la risposta a test
più o meno strutturati con il monitoraggio in tempo reale da parte dell’insegnante;
-
semplici momenti di interazione volti solo a consolidare la relazione docente-studente.
-
Attività asincrone, ovvero senza l’interazione in tempo reale tra gli insegnanti e il gruppo
di studenti. Sono da considerarsi attività asincrone le attività strutturate e documentabili,
svolte con l’ausilio di strumenti digitali, quali:
-
l’attività di approfondimento individuale o di gruppo con l’ausilio di materiale didattico
digitale fornito o indicato dall’insegnante e reso disponibile su apposita piattaforma
digitale;

---

## Pagina 5

5
-
la visione di videolezioni, documentari o altro materiale video predisposto o indicato
dall’insegnante con tempistiche di fruizione flessibili da parte degli studenti;
-
esercitazioni, risoluzione di problemi, produzione di relazioni e rielaborazioni in forma
scritta/multimediale o realizzazione di artefatti digitali nell’ambito di un project work.
La didattica a distanza prevede infatti uno o più momenti di relazione tra docente e discenti,
attraverso i quali l’insegnante possa restituire agli alunni il senso di quanto da essi operato in
autonomia, utile anche per accertare, in un processo di costante verifica e miglioramento,
l’efficacia degli strumenti adottati.
È ovviamente da privilegiare, per quanto possibile a seconda dei vari gradi di scuola, la modalità
in “classe virtuale” (Nota Ministero dell’Istruzione n. 388 del 17/03/2020).
La progettazione della DDI deve tenere conto del contesto e assicurare la sostenibilità delle
attività proposte, un adeguato equilibrio tra attività sincrone e asincrone, nonché un generale
livello di inclusività nei confronti degli eventuali Bisogni Educativi Speciali, evitando che i
contenuti e le metodologie siano la mera trasposizione online di quanto solitamente viene svolto
in presenza.
Il materiale didattico fornito agli studenti deve inoltre tenere conto dei diversi stili di
apprendimento e degli eventuali strumenti compensativi da impiegare, come stabilito nei Piani
Didattici Personalizzati, nell’ambito della didattica speciale.
La proposta della DDI deve inserirsi in una cornice pedagogica e metodologica condivisa
che promuova il senso di responsabilità degli alunni, e garantisca omogeneità all’offerta
formativa dell’Istituzione Scolastica, nel rispetto dei traguardi di apprendimento fissati dalle
Linee guida e dalle Indicazioni Nazionali per i diversi percorsi di studio e degli obiettivi specifici
di apprendimento individuati nel Curricolo d’Istituto.

## Indicazioni Per Le Varie Componenti

●
I Dipartimenti Disciplinari e i Consigli di Classe = rimoduleranno le progettazioni
didattiche individuando i contenuti essenziali delle discipline, i nodi interdisciplinari, gli
apporti dei contesti non formali e informali all’apprendimento, al fine di porre gli alunni,
pur a distanza, al centro del processo di insegnamento-apprendimento per sviluppare
quanto più possibile autonomia e responsabilità.
●
I Docenti = si impegnano, compatibilmente con le attività di didattica a distanza, a seguire
le attività di formazione proposte dall’Animatore Digitale e a condividere in sede di
Dipartimento e di Consigli di classe, le buone pratiche che rappresentano un serbatoio di
competenze utile all’intera comunità professionale.
●
Il Collegio docenti = è chiamato a fissare criteri e modalità per erogare didattica digitale
integrata, adattando la progettazione dell’attività educativa e didattica in presenza alla
modalità a distanza, anche in modalità complementare, affinché la proposta didattica dei
docenti si inserisca in una cornice pedagogica e metodologica condivisa, che garantisca
omogeneità all’offerta formativa dell’Istituzione Scolastica.
●
L’Animatore Digitale = garantisce il necessario supporto alla realizzazione delle attività
digitali della scuola; in particolare:
-
attività di formazione interna e supporto rivolte al personale scolastico docente e non
docente, anche attraverso la creazione e/o la condivisione di guide e tutorial in formato
digitale e la definizione di procedure per la corretta conservazione e/o la condivisione
di atti amministrativi e dei prodotti delle attività collegiali, dei gruppi di lavoro e della
stessa attività didattica;
-
prevedere eventuali forme di incontro con i genitori degli alunni per illustrare le
modalità e gli obiettivi della DAD;
-
la guida all’uso di repository, in locale o in Cloud, rispetto ai quali va preventivamente
valutata la modalità di gestione dei dati in esso contenuti, per la raccolta separata degli
elaborati degli alunni e dei verbali delle riunioni degli organi collegiali, qualora svolte a
distanza, in modo da garantire la corretta conservazione degli atti amministrativi e dei
prodotti stessi della didattica. I repository scolastici, appositamente creati se non già
disponibili sulle piattaforme utilizzate, sono dedicati alla conservazione di attività svolte

---

## Pagina 6

6
dal docente, e garantiscono ulteriore fruibilità nel tempo di quanto prodotto dai docenti
stessi, anche in modalità asincrona (naturalmente nel rispetto della disciplina in materia
di garanzia della privacy).
●
I Docenti per le attività di sostegno concorrono, in stretta correlazione con i colleghi,
allo sviluppo delle unità di apprendimento per la classe curando l’interazione tra gli
insegnanti e tutti gli alunni, sia in presenza sia attraverso la DDI, mettendo a punto
materiale individualizzato o personalizzato da far fruire all’alunno con disabilità in accordo
con quanto stabilito nel Piano Educativo Individualizzato.
Art. 4 - Piattaforme digitali in dotazione e loro utilizzo
Le piattaforme digitali istituzionali in dotazione all’Istituto sono:
•
il Registro Elettronico Didup che fa parte della suite Argo e che, tra le varie funzionalità,
consente di gestire il giornale di classe, le valutazioni, le note e le sanzioni disciplinari, la
bacheca delle comunicazioni e i colloqui scuola-famiglia;
•
la Piattaforma Digitale Integrata per la Didattica G Suite for Education la quale
prevede che tutto il personale scolastico e tutti gli alunni avranno un proprio account con cui
accedere ai servizi e alle applicazioni Google. Questa scelta garantirà uniformità, condivisione
e collaborazione, potenzia la didattica ed è supportata da un piano di formazione interno.
La piattaforma consente di realizzare:
−
videolezioni sincrone con docenti
−
videolezioni sincrone con docenti di laboratorio (nel caso di attività laboratoriali) ed esperti
esterni (nel caso di progetti)
−
attività laboratoriali
−
attività asincrone che gli alunni possono svolgere autonomamente, singolarmente o in
gruppo, su consegna e indicazioni dei docenti
−
attività previste da progetti
−
attività extracurricolari di arricchimento didattico e formativo e di recupero.
La G Suite for Education è una piattaforma che risponde ai necessari requisiti di sicurezza dei
dati a garanzia della privacy, assicura un agevole svolgimento dell’attività sincrona e risulta
fruibile qualsiasi sia il tipo di device (smartphone, tablet, PC) o sistema operativo a disposizione.
Per l’utilizzo della piattaforma verrà assegnato un account personale che, ad esclusione di casi
di omonimia, avrà il formato nome.cognome@malaspina.edu.it. Avranno un account
personale e istituzionale il Dirigente Scolastico, tutti gli insegnanti, tutti gli alunni e il personale
amministrativo della scuola.
All’interno della G Suite, è presente Meet, un’applicazione che consente di effettuare
videochiamate e scambiare messaggi sicuri per consentire le attività sincrone come lezioni e/o
riunioni del personale scolastico e degli studenti. In tal modo si garantisce il proseguimento degli
apprendimenti alunni al di fuori della scuola e l’interazione tra alunni e personale, necessaria al
buon funzionamento del “sistema-scuola”.
Altre applicazioni appartenenti alla G Suite che possono essere funzionali alla DDI sono:
-
Chrome: browser ottimizzato per tutte le Google App, personalizzabile con estensioni e
funzioni personalizzabili che aumentano le potenzialità di utilizzo di G Suite in tutte le
materie;
-
Gmail: gestione della posta con account istituzionali;
-
Calendario: agenda sulla quale inserire eventi, promemoria privati o condivisi;
-
Drive: spazio di archiviazione illimitato sul Cloud;

---

## Pagina 7

7
-
Documenti, Fogli di lavoro, Presentazioni: programmi di produzione personale che
permettono di collaborare, condividere e lavorare in tempo reale con docenti e alunni, DS e
il personale degli uffici di segreteria;
-
Moduli: applicazione per creare moduli e sondaggi con raccolta delle risposte e grafici, per
creare e somministrare quiz e verifiche con punteggi e autocorrezione;
-
Classroom: applicazione che permette agli insegnanti di gestire le attività, i materiali, la
comunicazione e le verifiche delle proprie classi, assegnare compiti e voti, inviare feedback
e tenere sotto controllo il lavoro degli studenti a distanza;
-
Jamboard: la lavagna interattiva di Google, basata sul Cloud e disponibile su computer,
telefono o tablet, che può essere condivisa in modifica o visualizzazione.
•
il sistema di videoconferenza Cisco Webex.
Art.5 - Modalità di svolgimento delle varie attività
Nell’ambito delle attività in modalità sincrona gli insegnanti firmano il Registro di Classe in
corrispondenza delle ore di lezione svolte come da orario settimanale delle lezioni sincrone della
classe. Nelle note l’insegnante specifica l’argomento trattato e/o l’attività svolta.
Nell’ambito delle attività in modalità asincrona gli insegnanti appuntano sul Giornale di
Classe, l’argomento trattato e l’attività richiesta al gruppo di studenti avendo cura di evitare
sovrapposizioni con le altre discipline che possano determinare un carico di lavoro eccessivo.

## Svolgimento Attività Sincrone

Nel caso di videolezioni rivolte all’intero gruppo classe e/o programmate nell’ambito dell’orario
settimanale, l’insegnante avvierà direttamente la videolezione utilizzando Google Meet all’interno
di Google Classroom (o Cisco Webex), in modo da rendere più semplice e veloce l’accesso al
meeting degli alunni. All’inizio di ogni videolezione, l’insegnante avrà cura di rilevare la presenza
degli alunni e le eventuali assenze. L’assenza alle videolezioni programmate da orario
settimanale deve essere giustificata alla stregua delle assenze dalle lezioni in presenza.
Durante lo svolgimento delle videolezioni agli alunni è richiesto il rispetto delle seguenti regole:
-
accedere al meeting con puntualità avendo verificato la piena funzionalità dei propri
strumenti di connessione, secondo quanto stabilito dall’orario settimanale delle videolezioni
o dall’insegnante.
à Il link di accesso al meeting è strettamente riservato, pertanto è fatto divieto a
ciascuno di condividerlo con soggetti esterni alla classe o all’Istituto.
-
accedere al meeting sempre con microfono disattivato. L’eventuale attivazione del
microfono è richiesta dall’insegnante o consentita dall’insegnante su richiesta della
studentessa o dello studente;
-
in caso di ingresso in ritardo, non interrompere l’attività in corso. I saluti iniziali possono
essere scambiati velocemente sulla chat;
-
partecipare ordinatamente al meeting. Le richieste di parola sono rivolte all’insegnante
sulla chat o utilizzando gli strumenti di prenotazione disponibili sulla piattaforma (alzata di
mano, emoticon etc.);
-
se richiesto dall’insegnante, partecipare al meeting con la videocamera attivata che
inquadra correttamente gli alunni in primo piano, in un ambiente adatto all’apprendimento
e possibilmente privo di rumori di fondo, con un abbigliamento adeguato e provvisti del
materiale necessario per lo svolgimento dell’attività;
-
la lezione a distanza richiede lo stesso comportamento rispettoso di una lezione in
presenza, pertanto occorre predisporre il nuovo ambiente di apprendimento “domestico”

---

## Pagina 8

8
facendo in modo, nel possibile, che alle proprie spalle non possano verificarsi passaggi di
persone, animali o interferenze varie;
à eventuali riprese audio-video dei docenti durante una lezione in presenza sono
vietate e perseguibili penalmente, così come la condivisione del materiale di studio
con terzi senza diverse disposizioni del docente;
-
se non esplicitamente autorizzato dall’insegnante, è fatto divieto di mangiare o bere.
à La partecipazione al meeting con la videocamera disattivata è consentita solo su
richiesta motivata dagli alunni all’insegnante prima dell’inizio della sessione e,
comunque, solo se autorizzata dal docente.

## Svolgimento Attività Asincrone

-
Gli insegnanti progettano e realizzano in autonomia, ma coordinando con i colleghi del
Consiglio di Casse o di Team le attività in modalità asincrona anche su base plurisettimanale;
-
Come piattaforma di riferimento gli insegnanti della Scuola Primaria utilizzeranno Cisco
Webex e il Registro Elettronico Didup fino a quando non saranno necessariamente formati
per l’utilizzo di Google Classroom, secondo un criterio di omogeneità con il grado superiore;
-
Si utilizzerà Google Drive come sistema Cloud per il tracciamento e la gestione automatica
dei materiali didattici e dei compiti, i quali sono conservati in un repository per essere
riutilizzati in contesti diversi;
-
Tutte le attività svolte in modalità asincrona devono essere documentabili e, in fase di
progettazione delle stesse, va stimato l’impegno orario richiesto agli studenti ai fini della
corretta restituzione del monte ore disciplinare complessivo;
-
Gli insegnanti progettano e realizzano le attività asincrone ponendo particolare attenzione
all’aspetto relazionale del dialogo educativo, alla sua continuità, alle metodologie e
tempistiche di erogazione, alla condivisione degli obiettivi con gli studenti, alla
personalizzazione dei percorsi di apprendimento e alla costruzione di significati. Sono da
preferire il più possibile metodologie didattiche innovative che meglio si adattano ai nuovi
strumenti tecnologici.
Art.6 - Metodologie didattiche applicabili
Ogni
docente
riprogetta
le
proprie
attività tenendo
conto
della
didattica
digitale,
specificando materiali, metodi e strumenti di interazione con il gruppo classe.
A mero titolo esemplificativo si riporta un elenco non esaustivo e solo indicativo di metodologie
innovative e di possibili strumenti che possono essere utilizzati nelle attività in modalità sincrona
o asincrona:
● Flipped Classroom
● Canali YouTube con rispetto delle regole della privacy e uso dei video nella didattica
indispensabili sia per produrre sia per fruire di contenuti
● Consegna di report ed esercizi da inviare su Google Classroom
● Richiesta di approfondimenti agli studenti su argomenti di studio
● Digital Storytelling
● Sistemi per creare videotutorial
● WebQuest
● Didattica breve
● Apprendimento cooperativo
● Peer tutoring
● Debate.

---

## Pagina 9

9
Art.7 - Quadri orari settimanali e organizzazione della DDI come strumento unico
Nel caso in cui fosse necessario attuare l’attività didattica interamente in modalità a distanza,
ad esempio nel caso di un nuovo lockdown o dell’adozione di misure di contenimento della
diffusione del SARS-CoV-2 che interessino per intero uno o più gruppi classe, la programmazione
delle attività in modalità sincrona seguirà un quadro orario settimanale delle lezioni stabilito con
determina del Dirigente Scolastico. A ciascuna classe (scuola primaria dalla classe seconda alla
classe quinta e scuola secondaria di primo grado) sarà assegnato un monte ore settimanale di
almeno 15 ore di attività didattica sincrona; per le classi prime della scuola primaria il monte ore
sarà ridotto fino a un minimo di 10 ore.
Per la necessità di salvaguardare, in rapporto alle ore da passare al computer, la salute e il
benessere sia degli insegnanti, sia degli studenti, le attività didattiche sincrone potranno essere
suddivise in unità didattiche più brevi (per esempio di 30 minuti), anche separate fra loro.
Ciascun insegnante completerà autonomamente, in modo organizzato e coordinato con i colleghi
del Consiglio di Classe, il proprio monte ore disciplinare con attività in modalità asincrona. Il
monte ore disciplinare non comprende l’attività di studio autonomo della disciplina normalmente
richiesto agli alunni al di fuori delle attività asincrone.
Di ciascuna attività asincrona l’insegnante stima l’impegno richiesto al gruppo di studenti in
termini di numero di ore stabilendo dei termini per la consegna/restituzione che tengano conto
del carico di lavoro complessivamente richiesto al gruppo classe e bilanciando opportunamente
le attività da svolgere con l’uso di strumenti digitali con altre tipologie di studio al fine di garantire
la salute degli alunni.
Sarà cura dell’insegnante coordinatore di classe monitorare il carico di lavoro assegnato agli
alunni tra attività sincrone/asincrone e online/offline, in particolare le possibili sovrapposizioni di
verifiche o di termini di consegna di attività asincrone di diverse discipline.
Art.8 - DAD per la Scuola dell’Infanzia
L’aspetto più importante da considerare è mantenere il contatto con i bambini e le loro famiglie.
Le attività, oltre ad essere accuratamente progettate in relazione ai materiali, agli spazi
domestici e al progetto pedagogico, saranno calendarizzate in modo da favorire il coinvolgimento
attivo dei bambini.
I docenti della Scuola dell’Infanzia sono invitati a ideare attività (schede, poesie, video e audio
etc.) da poter condividere con i genitori dei piccoli alunni. Tenuto conto della loro età, è
preferibile proporre piccole esperienze, brevi filmati o file audio.
Si consiglia di non eccedere nell’uso di schede che rischiano di essere prevalentemente
riproduttive, senza generare processi significativi di apprendimento e che richiedono stampe o
fotocopie che le famiglie spesso non sono in grado di sopportare.
Il primo obiettivo è promuovere momenti di vicinanza: una videochiamata, un piccolo video di
saluto da indirizzare collettivamente o individualmente, rispettando le situazioni di ogni bambino.
Particolare significato potrà avere, inoltre, la produzione di audioletture e videoletture da parte
dei docenti, pensate per età.
Prevedere attività di tipo ludico ed esperienziale o percorsi di tipo manipolativo o rappresentativo
(come, per es., la realizzazione di disegni, semplici costruzioni, piccoli lavori manuali con tanto
di tutorial, piccoli esperimenti e giochi) possono consentire di dare un significato particolare a
queste giornate, creando anche le premesse per la condivisione di queste esperienze e l’attesa
per il momento della restituzione in ambito scolastico.
In ogni caso, è bene provare personalmente le esperienze che si propongono, in modo da
ricevere prima una restituzione di senso personale e successivamente una rielaborazione sul
significato della proposta, all’interno di un percorso il più possibile concreto e/o fondato sulla
realtà e sulle emozioni legate al tempo che scorre.
Anche per questo ordine di scuola sarà erogata una didattica in modalità sincrona (con orari
stabiliti dalla scuola in collaborazione con le famiglie) per dare modo ai bambini di poter

---

## Pagina 10

10
mantenere un contatto anche visivo con i docenti. Il tutto, naturalmente, con il rispetto di ogni
situazione familiare a volte difficile e non sempre nota.
Sarà attivata una apposita sezione del sito della scuola dedicata ad attività e scambio dei
materiali per i bambini della Scuola dell’Infanzia.
Art.9 - DAD per alunni BES

## Alunni Con Disabilità

Per quanto riguarda gli alunni con disabilità, il punto di riferimento rimane il Piano Educativo
Individualizzato.
La sospensione dell’attività didattica non deve interrompere, per quanto possibile, il processo di
inclusione.
Come indicazione di massima, si ritiene di dover suggerire ai docenti di sostegno di mantenere
l’interazione a distanza con gli alunni, e tra gli alunni e gli altri insegnanti curricolari, oppure,
laddove non sia possibile, con la famiglia del singolo alunno, mettendo a punto materiale
personalizzato da far fruire con modalità specifiche di didattica a distanza concordate con la
famiglia stessa, nonché di monitorare, attraverso feedback periodici, lo stato di realizzazione del

## Pei.

Resta inteso che ciascun alunno con disabilità, nel sistema educativo di istruzione e formazione
italiano, è oggetto di cura educativa da parte di tutti gli insegnanti e di tutta la comunità
scolastica. È dunque richiesta una particolare attenzione per garantire a ciascuno pari
opportunità di accesso a ogni attività didattica.
I docenti di sostegno verificheranno la possibilità di supportare gli alunni diversamente abili con
schede e/o indicazioni di lavoro specifiche. Nell’impossibilità di azioni a distanza i docenti di
sostegno opereranno predisponendo materiale didattico connesso alle attività programmate, che
necessitano di supporto dei genitori.
Pertanto, i docenti di sostegno, guidati dal docente FS per l’inclusione, costituiranno un gruppo
di lavoro che si confronti telematicamente, a garanzia delle necessità e dei diritti degli alunni con
Bisogni Educativi Speciali, con l’obiettivo di cercare di ridurre al minimo i disagi dovuti alle misure
straordinarie imposte in questi tempi.
La distanza fisica sarà ovviata dalla presenza delle nuove tecnologie laddove possibile
provvedendo, soprattutto per i casi più complessi, a produrre materiale didattico personalizzato
di facile fruizione anche da casa e che rispetti i tempi e le capacità di ognuno.
Con riferimento agli alunni diversamente abili della Scuola dell’Infanzia, il team docente
concorrerà alla programmazione di una “didattica inclusiva”, progettando attività adeguate alle
esigenze di tutti i bambini e/o facilmente adattabili ai bisogni dei bambini BES. Inoltre, gli
insegnanti manterranno un contatto costante con le famiglie dei bambini diversamente abili per
monitorare l’efficacia dell’azione educativa ed apportare, dove necessario, gli opportuni
miglioramenti.
Le attività svolte e i compiti assegnati vanno riportati sulla bacheca del Registro Elettronico, nel
rispetto della normativa sulla privacy; l’invio dei materiali didattici ai singoli alunni avverrà
tramite Classroom della piattaforma G Suite, che consente di condividere anche  individualmente
il materiale.
I docenti per le attività di sostegno curano l’interazione tra tutti i compagni in presenza e quelli
eventualmente impegnati nella DDI, nonché con gli altri docenti curricolari, mettendo a punto
materiale individualizzato o personalizzato da far fruire all’alunno medesimo in incontri quotidiani
con il piccolo gruppo e concorrono, in stretta correlazione con i colleghi, allo sviluppo delle unità
di apprendimento per la classe.

---

## Pagina 11

11

## Alunni Con Dsa E Con Bisogni Educativi Speciali Non Certificati

Occorre dedicare, nella progettazione e realizzazione delle attività a distanza, particolare
attenzione alla presenza di alunni in possesso di diagnosi rilasciata ai sensi della Legge
170/2010, e ai rispettivi Piani Didattici Personalizzati. La strumentazione tecnologica, con cui
questi studenti già hanno di solito dimestichezza, rappresenta un elemento utile di facilitazione
per la mediazione dei contenuti proposti.
Occorre rammentare la necessità, anche nella didattica a distanza, di prevedere l’utilizzo di
strumenti compensativi e misure dispensative, che possono consistere, a puro titolo
esemplificativo e non esaustivo, nell’utilizzo di software di sintesi vocale che trasformino compiti
di lettura in compiti di ascolto, libri o vocabolari digitali, mappe concettuali. Si richiama
integralmente, ad ogni buon conto, il Decreto ministeriale 5669 del 12 luglio 2011 e le relative
Linee Guida (Nota Ministero dell’Istruzione n. 388 del 17/03/2020).
Per questi alunni è quanto mai necessario che il team docenti o il Consiglio di Classe concordino
il carico di lavoro giornaliero da assegnare e garantiscano la possibilità di registrare e riascoltare
le lezioni, essendo note le difficoltà nella gestione dei materiali didattici ordinari. L’eventuale
coinvolgimento degli alunni DSA in attività di DDI complementare dovrà essere attentamente
valutato, assieme alle famiglie, verificando che l’utilizzo degli strumenti tecnologici costituisca
per essi un reale e concreto beneficio in termini di efficacia della didattica. Le decisioni assunte
dovranno essere riportate nel PDP.
à I consigli di classe avranno cura di effettuare attività e/o produrre materiali specifici
per gli alunni con disturbi specifici di apprendimento e per gli alunni con BES non
certificati, annotandoli nel rispetto della normativa sulla privacy. L’invio dei materiali
didattici ai singoli alunni avverrà tramite Classroom della piattaforma G Suite, che
consente di condividere il materiale individualmente.
I coordinatori di classe monitoreranno lo stato di realizzazione del PDP durante la DDI.
Art.10 - DAD per Insegnamenti Specifici di Scuola Primaria e Secondaria di I Grado
- Scienze motorie: I docenti privilegeranno argomenti teorici (per es. alimentazione e stili di
vita sani, l’anatomia umana, i fondamentali dei diversi sport) che presenteranno per mezzo di
video dedicati e che rafforzeranno mediante la discussione sincrona guidata.
- Attività di laboratorio: i docenti di attività laboratoriale, vista l’impossibilità di tenere
esercitazioni nel laboratorio, creeranno momenti di confronto con gli alunni e unità di
apprendimento che veicolino contenuti teorici propedeutici, ossia da correlare in un secondo
momento alle attività tecnico-pratiche e laboratoriali.
In assenza di un laboratorio fisico è possibile lavorare con gli studenti in laboratori virtuali:
esistono numerosi portali che mettono a disposizione ambienti di simulazione.
Art. 11 - Percorsi di apprendimento in caso di isolamento o condizioni di fragilità
Nel caso in cui le misure di prevenzione e di contenimento della diffusione del SARS-CoV-2 e
della malattia COVID-19, indicate dal Dipartimento di prevenzione territoriale, prevedano
l’allontanamento dalle lezioni in presenza di una o più classi, la Dirigente Scolastica si attiverà
per avviare quanto prima le attività didattiche a distanza in modalità sincrona e asincrona, per
le classi individuate e per tutta la durata degli effetti del provvedimento.
Art. 12 - La valutazione degli apprendimenti
La valutazione degli apprendimenti realizzati con la DDI segue gli stessi criteri della valutazione
degli apprendimenti realizzati in presenza.
In caso di DDI verrà dato più valore alla valutazione formativa del processo di apprendimento
rispetto ad una valutazione sommativa. In particolare, sono distinte le VALUTAZIONI FORMATIVE
svolte dagli insegnanti in itinere, anche attraverso semplici feedback orali o scritti, le VALUTAZIONI

---

## Pagina 12

12
SOMMATIVE al termine di uno o più moduli didattici o unità di apprendimento, e le VALUTAZIONI
INTERMEDIE E FINALI realizzate in sede di scrutinio.
L’insegnante riporta sul registro elettronico gli esiti delle verifiche degli apprendimenti svolte
nell’ambito della DDI con le stesse modalità delle verifiche svolte in presenza.
Nelle note che accompagnano l’esito della valutazione, l’insegnante indica con chiarezza i nuclei
tematici oggetto di verifica, le modalità di verifica e, in caso di valutazione negativa, un giudizio
sintetico con le strategie da attuare autonomamente per il recupero.
La valutazione è condotta utilizzando le stesse rubriche di valutazione elaborate all’interno dei
diversi Dipartimenti nei quali è articolato il Collegio dei Docenti e riportate nel Piano Triennale
dell’Offerta Formativa.
La valutazione degli apprendimenti realizzati con la DDI dagli alunni con BES è condotta sulla
base dei criteri e degli strumenti definiti e concordati nei Piani Didattici Personalizzati e nei Piani
Educativi Individualizzati.
In caso di nuovo e prolungato lockdown la valutazione sommativa deve dare un riscontro
particolare al senso di responsabilità, all’autonomia, dalla disponibilità a collaborare con gli
insegnanti e con i compagni, dimostrati da ciascuno studente, nonché tenere conto delle
condizioni di difficoltà personali, familiari, o di divario digitale (mancanza di connessione), in cui
lo studente si trova ad operare.
I docenti annoteranno sul registro elettronico periodicamente, anche in modo sintetico,
l’impegno e l’interesse manifestato dallo studente nel seguire le attività proposte in DDI.

## Modalità Di Verifica

Possibili modalità di verifica potrebbero essere:
-
Esposizione autonoma di argomenti a seguito di attività di ricerca personale o approfondimenti
-
Compiti a tempo, saggi, relazioni, produzione di testi “aumentati” con collegamenti ipertestuali
-
Mappe mentali che riproducono le connessioni del processo di apprendimento, i percorsi mentali
Il singolo docente, in base alla disciplina insegnata, sceglierà le modalità più opportune tra quelle
deliberate dal Collegio dei Docenti e illustrate, a titolo esemplificativo, nella tabella
sottostante.

## Modalità Di Valutazione Sincrona


## Tipologia Di


## Verifiche


## Accorgimenti Tecnici


## Modalità Suggerite

Verifiche orali
Utilizzando Google Meet:
- con collegamento a piccolo gruppo
oppure
- con tutta la classe che partecipa alla
riunione
Prima di tutto bisogna adattare la tipologia di
domande alla situazione. Optare per domande di
ragionamento o compiti di realtà. Si possono
articolare in fasi. Dopo un primo breve momento, nel
corso del quale l’alunno introduce l’argomento o gli
argomenti oggetto della verifica, si passa ad una fase
durante la quale il docente articola più domande a
risposta breve, prendendo spunto da quanto sta
proponendo lo studente, anche al fine di garantire gli
opportuni collegamenti all’interno della disciplina.
Verifiche scritte
(per modalità sincrona si
intende “con l’insegnante
presente”, quindi si può
effettuare in tutte le
tipologie di verifica
elencate, purché si
chieda agli studenti di
attivare
Meet durante la
verifica e quindi di
essere “osservati”
durante la stessa)
- Somministrazione di test e quiz con
Google Moduli:
in Google Classroom è possibile creare
un “compito con quiz”: si crea
direttamente un file di Google Moduli che
è poi possibile modificare andando a
porre domande di varie tipologie (scelta
multipla, paragrafo, risposta breve etc.);
in questo modo, selezionando la voce
“importa voti” è possibile importare su
Classroom le valutazioni assegnate
durante la correzione del form;
- Utilizzo delle verifiche presenti sulle
piattaforme dei libri di testo
Su Classroom si possono inserire dei compiti “a
tempo”, ovvero compiti che vengono condivisi coi
ragazzi poco prima dell’inizio della lezione (invio che
si può programmare in automatico) e dare come
scadenza l’orario della fine della lezione.
È consigliabile inserire sia domande a risposta
multipla, sia domande a risposta aperta.
I test si svolgono in contemporanea per tutti gli
studenti, i quesiti sono somministrati in ordine
casuale per ogni studente e le opzioni di risposta
vengono mescolate: queste caratteristiche limitano
fortemente la possibilità di aiutarsi vicendevolmente
tra alunni o di cercare la risposta su internet.

---

## Pagina 13

13

## Modalità Di Valutazione Asincrona

Verifiche scritte
(asincrone)
Testi scritti di vario genere, con
applicativi di scrittura
Possono essere assegnati tramite
Classroom e prevedere un tempo disteso
e non ristretto per la riconsegna
In questo caso non c’è molta possibilità di
controllare che non ci sia copiatura.
In rete si trovano diversi software antiplagio
gratuiti come Compilatio (si copiano i testi e si
vede se corrispondono a testi già pubblicati in
rete). Anche la versione di G Suite a disposizione
della nostra scuola dispone di un sistema di verifica
interno, ma è possibile utilizzarlo fino a un
massimo di 5 prove.
Verifiche orali
(asincrone)
Esposizione di contenuti con
presentazioni o video
Uso di Presentazioni di G Suite
La registrazione può essere condivisa su
Classroom o Drive
La valutazione di contenuti o competenze su
compiti di realtà può avvenire mediante
assegnazione di un progetto di approfondimento
che lo studente può esporre con presentazioni o
anche registrando un video supportato da slide.
Relazione di laboratorio
In assenza di un laboratorio fisico è
possibile lavorare con gli studenti in
laboratori virtuali
Esistono numerosi portali che mettono a
disposizione ambienti di simulazione
In modalità asincrona lo studente può registrare il
proprio schermo mentre svolge l’esperimento
simulato e verbalizza le operazioni che svolge.
Lo svolgimento di un esperimento virtuale può dare
luogo ad una relazione e a formulazione di ipotesi.

## Modalità Di Valutazione Mista (Asincrona Scritta E Sincrona Orale)

Verifica asincrona con
consegna di
svolgimento di un
prodotto scritto che
sarà poi approfondito
in sincrono
Uso di vari applicativi per l’assolvimento
di una consegna scritta in modalità
asincrona, con successivo
approfondimento docente-studente su
Meet
In sede di videoconferenza il docente potrà
chiedere allo studente ragione di determinate
affermazioni o scelte effettuate nello scritto a
distanza: la formula di verifica si configurerebbe
piuttosto, quindi come forma ibrida (scritto +
orale).
Art.13 - Doveri degli studenti e delle famiglie
Gli alunni hanno il dovere di seguire le indicazioni dettate regolarmente dai docenti al fine di non
interrompere il processo formativo. Le famiglie hanno il dovere di supportare la scuola nella DAD
e garantire la regolarità della prestazione dei propri figli come se si trattasse di ordinaria
frequenza scolastica.
La frequenza delle attività didattiche a distanza da parte degli alunni è obbligatoria, verrà
monitorata tramite rilevazione delle presenze da parte dei docenti sul registro elettronico e
concorre al computo delle assenze.
Le famiglie sono tenute a controllare con attenzione il registro per una piena consapevolezza
della partecipazione dei propri figli e delle proprie figlie  alle lezioni e alle attività.
Gli alunni frequenteranno le lezioni sincrone in un quadro di dignità e decoro, sia per quel che
riguarda l’abbigliamento e la presentazione della propria persona sia per quanto concerne
l’atteggiamento e la cura della relazione (evitare sovrapposizioni vocali, rumori provocatori e
molesti etc.).
à La diffusione di immagini, video, tracce audio di cui gli studenti verranno in possesso
nel corso delle lezioni online non devono assolutamente essere divulgate
impropriamente per evitare condotte che implichino responsabilità civile e penale
connesse all’uso improprio dei moderni apparecchi multifunzione.
Nel caso siano impossibilitati a frequentare una o più lezioni sincrone (sia per motivi tecnici sia
per altri motivi - per esempio di salute), gli studenti si impegnano ad avvertire il docente di
riferimento. Chi non frequenta le attività svolte in sincrono risulterà pertanto assente, ma potrà
richiedere che gli sia fornita la registrazione (se effettuata) dell’attività sincrona in questione.
Alunni e genitori prenderanno visione del presente Piano, in particolare della parte relativa alle
modalità delle verifiche e della valutazione.

---

## Pagina 14

14
Art. 14 – Aspetti disciplinari relativi all’utilizzo degli strumenti digitali
Google Meet e, più in generale, G Suite for Education, possiedono un sistema di controllo molto
efficace e puntuale che permette all’amministratore di sistema di verificare quotidianamente i
cosiddetti log di accesso alla piattaforma. È possibile monitorare, in tempo reale, le sessioni di
videoconferenza aperte, l’orario di inizio/termine della singola sessione, i partecipanti che hanno
avuto accesso e il loro orario di ingresso e uscita.
La piattaforma è quindi in grado di segnalare tutti gli eventuali abusi, occorsi prima, durante e
dopo ogni sessione di lavoro.
à Gli account personali sul registro elettronico e sulla G Suite for Education sono degli
account di lavoro o di studio, pertanto è severamente proibito l’utilizzo delle loro
applicazioni per motivi che esulino dalle attività didattiche, dalla comunicazione
istituzionale della Scuola o dalla corretta e cordiale comunicazione personale o di
gruppo tra insegnanti e alunni, nel rispetto di ciascun membro della comunità
scolastica, della sua privacy e del ruolo svolto.
à In particolare, è assolutamente vietato diffondere immagini o registrazioni relative alle
persone che partecipano alle videolezioni, disturbare lo svolgimento delle stesse,
utilizzare gli strumenti digitali per produrre e/o diffondere contenuti osceni o
offensivi.
à Il mancato rispetto di quanto stabilito nel presente documento da parte degli alunni
può portare all’attribuzione di note disciplinari e all’immediata convocazione a
colloquio dei genitori. Nei casi più gravi esso comporterà l’irrogazione di sanzioni
disciplinari con conseguenze sulla valutazione intermedia e finale del comportamento.
Art. 15 – Supporto alle famiglie prive di strumenti digitali
Al fine di offrire un supporto alle famiglie prive di strumenti digitali è istituito annualmente un
servizio di comodato d’uso gratuito di personal computer o altri dispositivi digitali, nonché di
servizi di connettività (solo su specifiche e comprovate esigenze), per favorire la partecipazione
degli alunni alle attività didattiche a distanza, sulla base dell’apposito Piano approvato dal
Consiglio di Istituto.
Art. 16 – Aspetti riguardanti la privacy
Gli insegnanti dell’Istituto sono nominati dal Dirigente Scolastico quali incaricati del trattamento
dei dati personali degli alunni e delle loro famiglie ai fini dello svolgimento delle proprie funzioni
istituzionali e nel rispetto della normativa vigente.
Gli alunni e chi ne esercita la responsabilità genitoriale:
1) prendono visione dell’Informativa sulla privacy dell’Istituto per gli alunni e le loro famiglie ai
sensi dell’art. 13 del Regolamento UE 2016/679 (GDPR);
2) sottoscrivono la dichiarazione liberatoria sull’utilizzo della G Suite for Education, accettando
di rispettare l’insieme di regole che disciplinano il comportamento degli alunni in rapporto
all’utilizzo degli strumenti digitali;
3) sottoscrivono il Patto Educativo di Corresponsabilità che comprende impegni specifici per
prevenire e contrastare eventuali fenomeni di bullismo e cyberbullismo, e impegni riguardanti
la DDI.

---

