# Contenuto PTOF: SOTA01000X_PTOF.pdf

## Pagina 1

Ai Docenti
e.p.c. Al Consiglio di Istituto
Al D.S.G.A.
Atti/Albo/Sito web
RE area comunicazioni
OGGETTO:  Atto  di  indirizzo  del  Dirigente  Scolastico  al  Collegio  dei  Docenti  per
l’elaborazione del Piano Triennale dell’Offerta Formativa – triennio 2025/28 ex art. 1, comma
14, Legge n.107/2015

## Il Dirigente Scolastico

VISTO l’Atto di Indirizzo del Ministro dell’Istruzione;
VISTO il D.Lgs.n.16 aprile 1994, n.297, Testo Unico delle disposizioni legislative vigenti in
materia di istruzione, relative alle scuole di ogni ordine e grado;
VISTO l’art. 21 della legge 15 marzo 1997, n. 59;
VISTO il D.P.R. 275/1999 “Regolamento in materia di autonomia delle Istituzioni scolastiche”, ed
in particolare l’art. 3 comma 4, come modificato dall’art. 1, comma 14 della legge 107/2015;
VISTO l’art. 25 del D.Lgs.30 marzo 2001, n.165, Norme generali sull’ordinamento del lavoro alle
dipendenze delle amministrazioni pubbliche;
VISTA la legge n.107 del 13.07.2015, recante la “Riforma del sistema nazionale di istruzione e
formazione e delega per il riordino delle disposizioni legislative vigenti”;
CONSIDERATA l’esigenza di garantire la qualità dell’apprendimento, dell’offerta formativa, nel
rispetto del principio di equità educativa e delle esigenze degli alunni ed in particolar modo di
quelli con bisogni educativi speciali, nonché l’esigenza di garantire il benessere, la tutela della
salute e della sicurezza della comunità scolastica;
PRESO  ATTO  che  l’art.1  della  legge  n.107  del  13.07.2015,  ai  commi  12-17,  prevede   la
predisposizione entro il mese di ottobre dell’anno scolastico precedente il triennio di riferimento del
piano triennale dell’offerta formativa, rivedibile annualmente;
PRESO ATTO della Legge 440 orientata verso tutti gli obiettivi dell’Agenda 2030;
TENUTO CONTO: degli esiti delle prove standardizzate e delle criticità rilevate;
TENUTO  CONTO  degli  esiti  dell’autovalutazione  di  Istituto  evidenziati  nel  Rapporto  di
AutoValutazione (RAV) ;
TENUTO CONTO delle buone pratiche adottate negli anni, del patrimonio di esperienze acquisite e
delle professionalità presenti nell’istituzione scolastica.
TENUTO CONTO di quanto già realizzato dall’Istituzione scolastica  e delle priorità individuate
dal Piano di Miglioramento;
TENUTO CONTO del Piano Nazionale di Ripresa e Resilienza che ha determinato l’integrazione
della progettazione formativa dell’Istituto, in particolare:
ISTITUTO COMPRENSIVO VARESE 2 PELLICO - C.F. 95039310123 C.M. VAIC873003 - A9DF4DA - Area Organizzativa Omogenea
Prot. 0010890/U del 27/11/2024 17:44

---

## Pagina 2

Piano Scuola 4.0 – linea di investimento 3.2 Scuola 4.0 scuole innovative, cablaggio, nuovi
ambienti di apprendimento e laboratori;
DM 170/2022 “Intervento straordinario finalizzato alla riduzione dei divari territoriali nel I e II
ciclo della scuola secondaria e alla lotta alla dispersione scolastica”
DM 65/2023 – linea di investimento 3.1 Nuove competenze e nuovi linguaggi della Missione 4-
Componente 1 – del Piano nazionale di ripresa e resilienza finalizzato al rafforzamento delle
competenze STEM, digitali e di innovazione e di lingua inglese per gli alunni e i docenti;
DM 66/2024, linea di Investimento 2.1 Didattica digitale integrata e formazione alla transizione
digitale per il personale scolastico;
DM 19/2024, linea di Investimento 1.4 - Intervento straordinario finalizzato alla riduzione dei divari
territoriali  nelle  scuole secondarie di  primo e  di secondo grado e  alla  lotta alla dispersione
scolastica.
CONSIDERTO l’allestimento, con i Fondi del PON/FERS, Next Generation Classroom, PNSD, di
nuovi ambienti dotati di strumenti digitali, software, kit didattici, favorevoli all’utilizzo nella
didattica di metodologie innovative;
Al fine dell’elaborazione del Piano Triennale dell’Offerta Formativa,

## Emana

il seguente Atto d’indirizzo al Collegio dei docenti orientativo della pianificazione dell’Offerta
Formativa  Triennale e dei processi educativi e didattici  (Triennio 2025/2026 – 2026/2027 –
2027/28).
L’obiettivo del documento è fornire una chiara indicazione sulle modalità di elaborazione, sui
contenuti  indispensabili,  sugli  obiettivi  strategici  e  gli  elementi  caratterizzanti  l’identità
dell’istituzione,  che  devono  trovare  adeguata  esplicitazione  nel  Piano  Triennale  dell’Offerta
Formativa.
Il PTOF deve essere coerente con gli obiettivi generali ed educativi determinati a livello nazionale e
riflettere le esigenze del contesto culturale, sociale ed economico del territorio. Può essere rivisto
annualmente, di norma, entro il mese di ottobre.
Il  Piano  è  definitivamente  approvato  dal  Consiglio  d’istituto  e  pubblicato  sul  sito  internet
dell’istituto nonché sulle piattaforme ministeriali come previsto dalla legge.
Tanto premesso, l’elaborazione del PTOF dovrà articolarsi facendo riferimento a vision e mission
condivise per il Triennio 2025-2028: il Piano dovrà essere strutturato tenendo conto del contesto
sociale di riferimento, delle opportunità che esso offre alla scuola, delle proposte degli Enti,
Associazioni  operanti  sul  territorio,  delle  sollecitazioni  e  proposte  delle  famiglie  e  degli
stakeholders.
Il  documento programmatico dovrà tener conto: degli esiti dell’autovalutazione di Istituto, e in
particolare delle criticità rilevate nel Rapporto di Auto-Valutazione (RAV) e delle linee di intervento
definite nel Piano di Miglioramento, parte integrante del PTOF; dei risultati delle rilevazioni
nazionali degli apprendimenti restituiti dall’INVALSI alla scuola.
Il piano di miglioramento triennale dovrà essere elaborato tenendo conto delle criticità rilevate
nelle prove standardizzate e dovrà quindi mirare all’innalzamento delle competenze degli alunni
con particolare riferimento all'italiano, alla matematica nonché alla lingua inglese e ad altre lingue
straniere, anche mediante l'utilizzo della metodologia Content and Language Integrated Learning
(CLIL); dovrà favorire la  diminuzione della varianza interna e tra le classi e al  controllo del
cheating.
Dovranno poi essere attivati processi per il controllo e mantenimento dei  risultati positivi ottenuti.
Nella progettazione il Collegio terrà conto dei traguardi di sviluppo delle competenze attesi  e fissati
dalle Indicazioni Nazionali, dei Nuovi Scenari del 2018, delle competenze  chiave europee.
ISTITUTO COMPRENSIVO VARESE 2 PELLICO - C.F. 95039310123 C.M. VAIC873003 - A9DF4DA - Area Organizzativa Omogenea
Prot. 0010890/U del 27/11/2024 17:44

---

## Pagina 3

La Progettazione curriculare dovrà prevedere: a) Percorsi didattici individualizzati e personalizzati;
b) Percorsi di potenziamento e recupero; c) Percorsi progettati per classi parallele e in continuità tra
gli ordini di scuola.
La Progettazione extracurriculare dovrà privilegiare  lingue straniere, L2, musica, informatica,
attività sportive, scienze, arte, italiano, matematica, tecnologia, le tematiche emergenti dai bisogni
educativi/formativi degli studenti. Dovranno essere valorizzate uscite didattiche,  partecipazioni a
eventi teatrali e culturali, a iniziative e proposte ministeriali e del territorio.
L’attività didattico-educativa, le scelte metodologiche, gli strumenti di verifica degli apprendimenti
e delle competenze utilizzati, i processi di valutazione attivati, dovranno garantire il rispetto della
personalizzazione dei percorsi, l’inclusione e la differenziazione, e garantire il successo formativo
degli alunni.  La progettazione e le attività saranno sviluppati in una logica di collegialità e di
condivisione  delle  procedure.  Le  metodologie  didattiche  (cooperative  learning,  peer  to  peer,
tutoring, problem solving, learning by doing ecc.) dovranno  orientare alla  laboratorialità. L’attività
didattica dovrà essere svolta in ambienti di apprendimento accoglienti e innovativi dove gli alunni
possano sviluppare la socialità e maturare atteggiamenti di accoglienza, di tolleranza, di solidarietà
e di apertura, di cooperazione, di collaborazione, di coesione favorendo così il successo formativo
di tutti nel rispetto dei bisogni educativi di ciascuno.
Riguardo le competenze chiave europee, si dovrà puntare ad un sempre più alto sviluppo delle
competenze che gli studenti potranno utilizzare nei diversi contesti di vita.
Il Collegio dovrà aggiornare e integrare il curricolo di Educazione civica secondo le Nuove Linee
Guida emanate con D.M. n. 183 del 07/09/2024. Il Piano dovrà prevedere attività volte a sviluppare
competenze in materia di cittadinanza attiva e democratica, anche attraverso la valorizzazione
dell'educazione  alla  legalità,  attuando  strategie  educative  finalizzate  al  miglioramento  del
comportamento degli studenti.
Il curricolo verticale dovrà essere adeguato alle esigenze emerse tenendo conto  delle opportunità
offerte dal territorio.
Dovrà essere orientato anche alla valorizzazione e al  potenziamento delle discipline STEM per
incrementare fra studenti e studentesse l’interesse per tali discipline. La condivisione di buone
pratiche,  l’utilizzo  di  adeguate  metodologie  innovative  potranno  favorire  lo  sviluppo  di  tali
competenze.
Saranno progettate attività mirate a sviluppare le competenze digitali degli studenti, con particolare
riguardo allo sviluppo del pensiero computazionale e promosse attività per sensibilizzare gli alunni
all'utilizzo critico e consapevole dei social network e dei media.
Il Piano dovrà prevedere azioni volte a favorire la transizione digitale della scuola  attraverso la
costituzione di ambienti di apprendimento innovativi, connessi e digitali.
La scuola dovrà favorire lo sviluppo di competenze di cittadinanza per far acquisire la capacità di
agire da cittadini responsabili e capaci di rispettare  regolamenti e  patto di corresponsabilità. Le
attività saranno mirate allo sviluppo di comportamenti responsabili ispirati alla conoscenza e al
rispetto della legalità, della sostenibilità ambientale, dei beni paesaggistici, del patrimonio e delle
attività culturali.
Particolare attenzione sarà data  al fenomeno del bullismo e del cyberbullismo. Dovranno essere
previste azioni di prevenzione e di contrasto di tale fenomeno che saranno sostenute attraverso il
coordinamento  di  un  docente  referente  coadiuvato  da  un  gruppo  di  lavoro  e  dalle  Funzioni
Strumentali con la partecipazione  di tutti i Docenti e attraverso l’attivazione di progetti curricolari
ed  extracurricolari.  Saranno  anche  da  prevedere  allo  scopo  percorsi  formativi  mirati  alla
sensibilizzazione e alla responsabilizzazione degli studenti e delle famiglie sull’uso consapevole
delle strumentazioni tecnologiche e dei social media .
Le scelte  educative curricolari, extracurricolari e organizzative saranno finalizzate al contrasto alla
dispersione scolastica e alla promozione dell’inclusione.
Si sottolinea la necessità di garantire l’inclusione di tutti gli alunni con BES: studenti con disabilità;
con DSA; con disagi socio- economici; alunni stranieri da poco arrivati in Italia (NAI); alunni
adottati; alunni che vivono altri tipi di disagio.
ISTITUTO COMPRENSIVO VARESE 2 PELLICO - C.F. 95039310123 C.M. VAIC873003 - A9DF4DA - Area Organizzativa Omogenea
Prot. 0010890/U del 27/11/2024 17:44

---

## Pagina 4

La scuola si attiverà quindi per prevenire e contrastare ogni forma di discriminazione e per
potenziare l'inclusione scolastica garantendo il diritto allo studio di tutti gli alunni attraverso
percorsi individualizzati e personalizzati anche con il supporto e la collaborazione dei servizi socio-
sanitari ed educativi del territorio e delle associazioni di settore.
La progettazione curricolare ed extracurricolare dovrà essere finalizzata anche alla valorizzazione
dei  talenti,  alla  scoperta  delle  attitudini,  all’orientamento,  raccordando  l’offerta  formativa  al
Curricolo di Istituto.
Importante inoltre sviluppare comportamenti ispirati a uno stile di vita  sano, con particolare
riferimento all'alimentazione, all'educazione fisica, allo sport.
Il Collegio sarà orientato a facilitare negli alunni lo sviluppo di  abilità sociali e civiche, ma anche a
favorire  lo  sviluppo  di:  empatia,  motivazione,  pensiero  critico,  autocontrollo/autoregolazione,
creatività,  capacità  comunicative  e  relazionali,  salute  emotiva,  capacità  organizzative  e
collaborative.
Altro aspetto da non sottovalutare è l’attivazione di percorsi di orientamento in attività funzionali
all’insegnamento, ma anche inserite in specifici progetti in considerazione della riforma del sistema
di orientamento prevista, delle Linee guida per l’orientamento del 2022  e del PNRR.
Si rammenta che, per la Scuola secondaria di I grado, sono previste 30 ore di orientamento per ogni
anno scolastico, anche extracurriculari che non dovranno essere necessariamente ripartite in ore
settimanali prestabilite e che potranno svolgersi anche nell’ambito dei progetti PNRR.
Dovrà essere favorita  una didattica innovativa ed “orientativa" che, attraverso i saperi disciplinari,
promuova l'utilizzo delle competenze trasversali e di cittadinanza.
Il Collegio sarà orientato a favorire nell'alunno lo sviluppo della capacità di "auto-orientarsi" sia
durante il percorso di studi, sia nel momento della scelta del percorso futuro.
Dovranno inoltre essere previste iniziative di formazione rivolte agli studenti sulle tecniche di
primo soccorso.
Sarà anche utile prevedere la partecipazione a esperienze di mobilità internazionale anche attraverso
il programma Erasmus+, nonché promuovere  lo scambio delle pratiche educative anche utilizzando
piattaforme come e-Twinning.
In merito alla valutazione il Collegio sarà orientato ad integrare e aggiornare i criteri di valutazione
in modo da ricomprendere anche la valutazione dell’insegnamento dell’educazione civica; all’
acquisizione comune di strumenti di monitoraggio delle valutazioni in ingresso, in itinere e finali
per verificare attività di recupero e progetti, a favorire azioni finalizzate a garantire criteri valutativi
comuni e a predisporre criteri di valutazione per alunni con BES.
Fondamentale la costituzione di reti di scuole e la partecipazione a gemellaggi, anche promossi
dagli Uffici scolastici regionali e dalle équipe formative territoriali.
Relativamente agli adempimenti connessi alla funzione docente, invece, le attività di formazione
saranno definite in coerenza con il piano triennale dell'offerta formativa, con il RAV, con i risultati
emersi dal piano di miglioramento e le azioni del PNRR. Saranno progettate tenendo conto delle
priorità nazionali indicate nel Piano nazionale di formazione. Il piano di formazione sarà strutturato
anche in considerazione dei bisogni emersi dalla customer satisfation, e sarà realizzato alla luce
delle indicazioni MIUR e del Piano Regionale di Formazione. Il Piano dovrà promuovere la
formazione di tutto il personale scolastico sulla transizione digitale; su tematiche previste dai
progetti PNRR: D.M. 65/2023; D.M. 66/2023; D.M.19/2024  e altri progetti finanziati alla scuola;
La  formazione  sarà  orientata  anche  sulla  gestione  didattica  e  tecnica  degli  ambienti  di
apprendimento innovativi, sull’utilizzo degli strumenti tecnologici in dotazione della scuola, in
complementarietà  con  "Scuola  4.0  next  Generation  Classroom”;  sul  potenziamento
dell’insegnamento  nelle  discipline  scientifiche,  tecnologiche,  ingegneristiche  e  matematiche
(STEM);  sul potenziamento delle competenze di lingua straniera e CLIL del personale docente;
sulla digitalizzazione dell’ attività amministrativa; su privacy,  cyber-security e amministrazione
trasparente;  su attività trasversali di Educazione civica.
Particolare attenzione sarà data alla formazione sulla sicurezza e tutela dei lavoratori.
Si elencano sinteticamente quanto dovrà contenere il Piano Triennale dell’Offerta Formativa:
ISTITUTO COMPRENSIVO VARESE 2 PELLICO - C.F. 95039310123 C.M. VAIC873003 - A9DF4DA - Area Organizzativa Omogenea
Prot. 0010890/U del 27/11/2024 17:44

---

## Pagina 5

• l'offerta formativa,
• il curricolo verticale caratterizzante le attività progettuali;
• la progettazione trasversale dell’Educazione Civica;
• i regolamenti;
• gli obiettivi presenti nella Legge n.107/2015 al comma 7 dalla lettera a alla lettera s;
• iniziative di formazione per gli studenti, compresa la conoscenza delle procedure di primo
soccorso;
• attività formative obbligatorie per il personale docente ed ATA;
• definizione risorse occorrenti, attuazione principi pari opportunità, parità dei sessi, lotta alla
violenza di genere e le discriminazioni, (con specifico impegno alla realizzazione di attività di
sensibilizzazione);
• percorsi formativi e iniziative diretti all'orientamento ed alla valorizzazione del merito scolastico e
di azioni per difficoltà e problematiche relative all’integrazione degli alunni stranieri e con italiano
come L2; il Piano di Inclusione;
• azioni specifiche per alunni adottati;
• azioni per sviluppare e migliorare le competenze digitali di alunni e personale attraverso il Piano
Nazionale per la Scuola Digitale;
• descrizione dei rapporti con il territorio.
Il Piano dovrà, inoltre, includere:
• gli indirizzi del DS, le priorità del RAV e il Piano di Miglioramento;
• il fabbisogno di strutture, infrastrutture, attrezzature e materiali;
• la rendicontazione sociale e la pubblicazione e diffusione dei risultati raggiunti;
• tutte le opzioni di tempo scuola per gli alunni di tutti gli ordini di scuola;
Il piano dovrà essere elaborato secondo i seguenti aspetti strategici (macroaree):
- La  scuola e il suo contesto in cui vengono specificati il contesto e i bisogni del territorio, le
caratteristiche principali della scuola, le risorse materiali e professionali della scuola.
- Le scelte strategiche in cui vengono specificate le priorità strategiche individuate per il triennio di
riferimento (in caso di scuola dimensionata si farà riferimento alle priorità individuate dalle scuole
di appartenenza), il piano di miglioramento collegandolo alle singole priorità e obiettivi di processo,
in maniera da integrare le attività previste per il miglioramento del servizio scolastico nella più
ampia progettualità scolastica, in cui trovano spazio i principali elementi di innovazione che
caratterizzano le scelte organizzative e didattiche della scuola, i principali elementi di innovazione
che la scuola intende apportare e tutte le iniziative previste in relazione alla Missione 4.0 del PNRR.
-  L’offerta  formativa della  scuola:  il  curricolo  obbligatorio  e  le  attività  di  ampliamento  e
arricchimento proposte in aggiunta al normale orario delle attività didattiche in relazione alle azioni
previste per favorire lo sviluppo delle competenze STEM, la transizione digitale ed ecologica; le
tabelle con i criteri di valutazione, tutte le attività progettate per l’inclusione scolastica e inserite nel

## Pai.

- L’organizzazione della scuola, organigramma e descrizione delle modalità organizzative adottate
per l'utilizzo dell'organico dell'autonomia; il dialogo con il territorio in termini di organizzazione
degli uffici e di reti e convenzioni attivate;  il piano di formazione docenti e ATA coerente con i
traguardi attesi dalla scuola.
- Le attività di monitoraggio e verifica di quanto è avvenuto e quanto è stato svolto nell’anno
precedente.

## Il Dirigente Scolastico

Katia Gargano
(Firmato digitalmente ai sensi del CAD e norme ad esso connesse)
ISTITUTO COMPRENSIVO VARESE 2 PELLICO - C.F. 95039310123 C.M. VAIC873003 - A9DF4DA - Area Organizzativa Omogenea
Prot. 0010890/U del 27/11/2024 17:44

---

