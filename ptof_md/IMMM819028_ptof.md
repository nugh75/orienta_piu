# Contenuto PTOF: IMMM819028_PTOF.pdf

## Pagina 1


## Istituto Comprensivo N. 1 Biancheri

Via Roma, 61 - 18039 VENTIMIGLIA (Imperia) -Tel. 0184/351180 – 351742
Cod. mecc.  IMIC81800A – cod. fisc. 90083310087
www.ic1ventimiglia.edu.it imic81800a@istruzione.it imic81800a@pec.istruzione.it

## Circolare N. 131

Al Collegio dei Docenti
Al Consiglio d’istituto
Ai Genitori
Al Personale ATA

## Albo

Al sito web

## Oggetto: Atto Di Indirizzo

RIGUARDANTE LA DEFINIZIONE E LA PREDISPOSIZIONE DEL PIANO TRIENNALE DELL’OFFERTA FORMATIVA

## Art. 1 Comma 14 Legge N. 107/2015

(Triennio  2022/2023 – 2023/2024 – 2024/2025)

## Il Dirigente Scolastico

VISTO l’art. 21 della legge n. 59/97 che ha introdotto l’autonomia delle istituzioni scolastiche;
VISTO il D.P.R. 275/99, “Regolamento recante norme in materia di autonomia delle istituzioni scolastiche, ai
sensi dell'art. 21 della L. 15 marzo 1997, n. 59;
VISTO il comma n.14 dell’art. 1 della Legge 13 luglio 2015, n.107 recante la “Riforma del sistema nazionale di
istruzione e formazione e delega per il riordino delle disposizioni legislative vigenti” che attribuisce al
dirigente scolastico potere di indirizzo al Collegio dei docenti per le attività della scuola;
VISTO l’art.25 del Decreto Legislativo 30 marzo 2001, n. 165 recante “Norme generali sull'ordinamento del
lavoro alle dipendenze delle amministrazioni pubbliche” che attribuisce al dirigente scolastico, quale garante
del successo formativo degli alunni, autonomi poteri di direzione, di coordinamento e di valorizzazione delle
risorse umane, per assicurare la qualità dei processi formativi, per l’esercizio della libertà di insegnamento,
intesa anche come libertà di ricerca e innovazione metodologica e didattica e per l’attuazione del diritto
all’apprendimento da parte degli alunni;

## Considerato Che

a) le innovazioni introdotte dalla Legge n. 107 del 2015 mirano alla valorizzazione dell’autonomia scolastica,
che trova il suo momento più importante nella definizione e attuazione del piano dell’offerta formativa
triennale;
b) le innovazioni introdotte dalla Legge n. 107 del 2015, prevedono, che le istituzioni scolastiche, con la
partecipazione di tutti gli organi di governo, dovranno provvedere alla definizione del Piano Triennale
dell’Offerta Formativa, (Triennio 2022/2023 – 2023/2024 -2024/2025 )

## Tenuto Conto


---

## Pagina 2

1.delle Indicazioni Nazionali per il Curricolo
2. degli interventi educativo – didattici e delle linee d’indirizzo fornite dal Consiglio d’Istituto nei precedenti
anni scolastici;
TENUTO CONTO degli esiti dell’autovalutazione di Istituto e, nello specifico, delle criticità indicate nel
Rapporto di AutoValutazione (RAV) relativamente all’adozione di pratiche didattiche condivise e di rubriche
di valutazione comuni;
TENUTO CONTO del patrimonio di esperienza e professionalità che negli anni ha contribuito a costruire
l’identità dell’Istituto;
TENUTO CONTO di quanto già realizzato dall’Istituzione scolastica in merito alle priorità individuate dal PdM;
VISTI i risultati delle rilevazioni nazionale degli apprendimenti restituiti in termini di misurazione dei livelli
della scuola e delle classi in rapporto alla media nazionale e regionale e, limitatamente ai dati di scuola, a
parità di indice di background socioeconomico e familiare;
PREMESSO CHE  la formulazione della presente direttiva è compito attribuito al Dirigente Scolastico dalla
Legge n.107/2015; l’obiettivo del documento è fornire indicazioni sulle modalità di elaborazione, sui
contenuti indispensabili, sugli obiettivi strategici da perseguire, sulle priorità, sugli elementi caratterizzanti
l’identità dell’istituzione scolastica, che devono trovare adeguata esplicitazione nel Piano Triennale
dell’Offerta Formativa, e sugli adempimenti che il corpo docente è chiamato a svolgere in base alla normativa
vigente;
ATTESO CHE l’intera comunità professionale docente è coinvolta nei processi di riforma che stanno
interessando la scuola e nella contestualizzazione didattica delle Indicazioni Nazionali per il curricolo 2012, e
delle ultime, del 2018, che orientano verso l’innovazione delle pratiche didattiche attraverso la valorizzazione
di: metodologie didattiche attive (operatività concreta e cognitiva), individualizzate (semplificazione,
riduzione, adeguamento dei contenuti per garantire i traguardi essenziali irrinunciabili) e personalizzate
(momenti laboratoriali diversificati che valorizzino stili e modalità affettive e cognitive individuali); modalità
di apprendimento per problem solving, ricerca, esplorazione e scoperta; situazioni di apprendimento
collaborativo (aiuto reciproco, apprendimento cooperativo e fra pari) e approcci meta cognitivi (modi di
apprendere individuali, autovalutazione e miglioramento, consapevolezza, autonomia di studio);

## Emana

Ai sensi dell’art. 3 del DPR 275/99, così come sostituito dall’art. 1 comma 14 della legge 13.07.2015 n. 107
il seguente
Atto di indirizzo
al Collegio dei docenti orientativo della pianificazione
dell’Offerta Formativa Triennale e dei processi educativi e didattici
(Triennio 2022/2023 – 2023/2024 – 2024/2025)
Il PTOF, è il documento con cui l’istituzione scolastica dichiara all’esterno la propria identità, e costituisce un
programma in sé completo che dovrà contenere il curricolo, le attività, l’organizzazione, l’impostazione
metodologico-didattica, l’utilizzo, la promozione e valorizzazione delle risorse umane con cui si intendono
realizzare gli obiettivi da perseguire.
L’elaborazione del PTOF deve articolarsi tenendo conto non solo della normativa, ma facendo anche
riferimento a vision e mission condivise e dichiarate per il Triennio 2022/2023 – 2023/2024 – 2024/2025,
nonché al patrimonio di esperienza e professionalità, che negli anni, ha contribuito a costruire l’immagine
della scuola. Pertanto, risulta necessario pianificare l’offerta formativa triennale in relazione ai traguardi per
lo sviluppo delle competenze definiti nelle Indicazioni Nazionali per il curricolo del 2012 e, in prospettiva
europea, alle Indicazioni Nazionali e Nuovi Scenari del 2018, nonché alle esigenze del contesto territoriale e,
di conseguenza, alle istanze dell’utenza, includendo il curricolo, le attività progettuali, le interazioni con il
territorio, gli obiettivi formativi definiti al comma 7 della L. 107/2015, le priorità e i traguardi specificati nel
RAV, le azioni di Miglioramento. Si dovrà altresì prevedere una revisione del documento che scaturisca e

---

## Pagina 3

tenga conto della "rivoluzione" che la situazione di emergenza delineatasi in quest'anno scolastico ha
determinato nei processi organizzativi, amministrativi e didattici della scuola.
Occorre pertanto pianificare l’offerta formativa, esplicitando il fabbisogno funzionale alla realizzazione
della stessa e, in particolare, in base a:
-quanto previsto dalla legge n. 107/2015 al comma 14 punto 2 lettera a), b) circa il fabbisogno dei posti
comuni e di sostegno dell'organico dell'autonomia, il fabbisogno dei posti per il potenziamento dell'offerta
formativa e al comma 4 punto 3 circa il fabbisogno relativo ai posti del personale amministrativo, tecnico e
ausiliario; fabbisogno di strutture, infrastrutture, attrezzature materiali;
- la programmazione delle attività formative rivolte al personale docente e amministrativo, tecnico e
ausiliario (L. 107/2015, comma 12); in particolare le attività di formazione per l'aggiornamento e l'utilizzo
delle tecnologie e l'adozione di modalità di lavoro agile;
- le azioni coerenti con le finalità, i principi e gli strumenti previsti nel Piano nazionale per la scuola digitale,
al fine di sviluppare e migliorare le competenze digitali degli studenti e di rendere la tecnologia digitale uno
strumento didattico di costruzione delle competenze in generale (L. 107/2015, commi 56,57,58);
- la rendicontazione sociale, effettuata in base ad obiettivi misurabili con dati oggettivi la pubblicazione e
diffusione dei risultati raggiunti.
Ai fini dell’elaborazione del documento si ritiene indispensabile che si seguano le presenti indicazioni:
- Revisione del RAV di istituto con una più chiara esplicitazione dei punti di forza e di criticità e, di
conseguenza, delle priorità e dei traguardi fissati e della loro relazione con gli obiettivi di processo;
- Ridefinizione delle azioni del PDM per il raggiungimento delle priorità e dei traguardi;
-Scelte educative, curriculari, extracurriculari che trovino corrispondenza nelle priorità e nei traguardi del
RAV ed abbiano stretta correlazione con gli obiettivi formativi della legge 107/2015; esse dovranno altresì
scaturire anche dall’esame dei risultati delle prove standardizzate nazionali e dovranno, pertanto, essere
finalizzate:
a) al potenziamento delle competenze di base;
b) alla riduzione in percentuale del numero degli studenti collocati nelle fasce di voto più basse,
soprattutto in matematica;
c)  al potenziamento delle eccellenze
Esse dovranno, altresì mirare:
- al potenziamento di percorsi per lo sviluppo delle competenze di cittadinanza (art.1, c.7 L.107/15), avendo
presenti le linee ministeriali di orientamento per azioni di prevenzione e di contrasto al bullismo e al
cyberbullismo e quanto disposto dal comma 16 della legge 107/2015 in merito all’educazione alla parità tra
i sessi e alla prevenzione della violenza di genere e di tutte le discriminazioni;
- al contrasto della dispersione scolastica, di ogni forma di discriminazione ed al potenziamento
dell’inclusione scolastica e del diritto al successo formativo di tutti gli alunni;
- al contrasto alla "dispersione digitale", derivante da situazioni particolarmente disagiate che si sono
evidenziate anche a causa del digital divide;
- alla cura educativa e didattica speciale per gli alunni che manifestano difficoltà negli apprendimenti legate
a cause diverse (deficit, disturbi, svantaggio);
- alla individualizzazione e alla personalizzazione delle esperienze per il recupero delle difficoltà, per il
potenziamento delle eccellenze, per la valorizzazione del merito;
Risulta necessario, pertanto:
 rafforzare i processi di costruzione del curricolo d’istituto verticale caratterizzante l’identità
dell’istituto e curare una revisione del curricolo;
 operare per la reale personalizzazione dei curricoli, sia in termini di supporto alle/agli alunne/i in
difficoltà sia nelle direzioni dello sviluppo delle potenzialità, delle attitudini e della valorizzazione
delle eccellenze;
 monitorare ed intervenire tempestivamente sulle/sugli alunne/i a rischio (a partire da una
segnalazione precoce di casi potenziali DSA/BES/dispersione); curare la personalizzazione del
processo di insegnamento apprendimento che veda l'alunno al centro del processo stesso;

---

## Pagina 4

 adottare strategie didattiche che consentano di evidenziare i punti di forza ed i talenti degli studenti
puntando su di essi per il successo formativo;
 migliorare il sistema di comunicazione, la socializzazione e la condivisione tra il personale, le/gli
alunne/i e le famiglie delle informazioni e delle conoscenze interne ed esterne relative agli obiettivi
perseguiti, le modalità di gestione, i risultati conseguiti nell’ottica della rendicontazione;
 promuovere la condivisione delle regole di convivenza e di esercizio dei rispettivi ruoli all’interno
dell’istituzione e nel territorio, promuovendo iniziative rivolte alla legalità, all'ambiente, alla
valorizzazione dei beni culturali ed artistici;
 prevedere percorsi e azioni per valorizzare la scuola intesa come comunità attiva, aperta al territorio
e in grado di sviluppare l’interazione con le famiglie e con la comunità locale (art.1,c.7 L.107/15);
promuovere il coinvolgimento delle famiglie attraverso azioni mirate che potenzino l’alleanza
educativa scuola-famiglia.
I percorsi formativi offerti nel PTOF dovranno essere orientati:
- al potenziamento delle competenze linguistiche degli studenti, anche attraverso il conseguimento di
certificazioni nell’apprendimento delle lingue straniere (art.1, c.7 L.107/15);
- al recupero delle competenze matematico-logiche e scientifiche degli studenti con l’ausilio degli ambienti
informatici apprenditivi (art.1, c.7 L.107/15);
- allo sviluppo delle competenze digitali degli studenti, mediante l’acquisizione delle competenze di base
nell’uso dei software applicativi più usuali (art.1, c.7 L.107/15) e dell'uso delle piattaforme didattiche, della
produzione di elaborati multimediali che manifestino l'originalità e l'autonomia nel metodo di lavoro;
- all'acquisizione delle competenze degli studenti nei linguaggi non verbali (musica, arte, educazione fisica,
tecnologia), tenendo conto delle esperienze già attive negli anni scolastici precedenti (art.1, c.7 L.107/15);
- alla valorizzazione del merito degli studenti (art.1, c.7 L.107/15) e delle eccellenze;
- al potenziamento delle competenze linguistiche in italiano (art.1, c.7 L.107/15) mediante la valorizzazione
delle esperienze condotte dagli studenti nell’ambito di progetti specifici;
Al fine di arricchire l’offerta formativa bisognerà inoltre:
- promuovere viaggi di istruzione, visite guidate, uscite sul territorio, scambi culturali, attività teatrali in linea
con il PTOF e con gli obiettivi di processo del PDM che risultino altamente valoriali dal punto
di vista educativo, in collaborazione con enti pubblici e privati ed associazioni di comprovata esperienza nel
settore formativo;
- incrementare la formazione dei docenti e degli studenti sulla creazione di contenuti da fruire sia in modalità
sincrona che asincrona e sulla loro gestione anche in modalità e-learning;
- assicurare attività formative rivolte agli alunni.
Bisognerà inoltre puntare:
per la componente docente: allo sviluppo di capacità progettuali sistematiche; al miglioramento della
professionalità teorico-metodologico e didattica; all’innovazione degli stili di insegnamento; al
miglioramento dei processi inerenti alla valutazione formativa e di sistema; al potenziamento delle
conoscenze tecnologiche; al rafforzamento delle conoscenze personali in materia di sicurezza nei luoghi di
lavoro; allo sviluppo di capacità comunicative efficaci.
- per la componente ATA: all’innalzamento del livello di professionalità nella gestione del settore
amministrativo e tecnico di competenza; al potenziamento delle competenze amministrative in ambiti
plurisettoriali; al potenziamento delle competenze digitali nell’utilizzo delle nuove tecnologie nell’ambito
delle procedure amministrative; al rafforzamento delle conoscenze personali in materia di sicurezza nei
luoghi di lavoro; (ad esempio, inerenti alle problematiche della decertificazione, della sicurezza dei dati, della
privacy, della gestione dei siti web, della conoscenza delle nuove procedure amministrative e delle nuove
normative); all'adeguamento delle postazioni di lavoro alle esigenze dettate dalla emergenza.
Nella pianificazione educativa e didattica, bisognerà potenziare l’innovazione delle pratiche di classe:

---

## Pagina 5

- riorganizzare i setting d’aula, anche in relazione a possibili modalità di lavoro "miste", i materiali necessari
per la lezione, decidere le metodologie didattiche da utilizzare nelle diverse fasi di lavoro e le strategie di
semplificazione attraverso misure dispensative per gli alunni in difficoltà nonché l’adeguamento della
valutazione in presenza di alunni con bisogni educativi speciali;
- promuovere interventi didattici che si fondino su una diffusa programmazione interdisciplinare,
prevedendo la possibilità della realizzazione di attività di recupero e/o di approfondimento su tematiche
trasversali che possano interessare classi parallele o gruppi di alunni di classi parallele;
- progettare per competenze, anche attraverso elaborazione di UdA trasversali e condivise;
- privilegiare, nella gestione della classe, modelli didattici e di apprendimento che coinvolgano direttamente
e attivamente gli alunni in situazioni in cui ciascuno possa avere la possibilità di soddisfare bisogni educativi
quali essere accettato e valorizzato, dimostrare la propria competenza, auto realizzarsi, appartenere al
gruppo, socializzare, ecc.
- riprogettare le modalità didattiche secondo specifiche sessioni di lavoro, singole lezioni o una serie
limitatissima di lezioni tenendo conto di vincoli spazio-temporali, dei tempi di attenzione, di apprendimento
e motivazione degli studenti;
- progettare e lavorare per classi parallele e favorire tale modalità di lavoro;
- creare sezioni digitali e repository di attività/lezioni on line per tutte le discipline, in modo da favorire la
condivisione dei materiali e l'apporto nella loro predisposizione, oltre che lo scambio di buone pratiche;
- superare la mera trasmissione dei materiali o la mera assegnazione di compiti che non sia preceduta da
una spiegazione relativa ai contenuti in argomento o che non preveda un intervento successivo di
chiarimento o restituzione, in quanto priva di elementi che possano sollecitare l’apprendimento;
- privilegiare una valutazione formativa che tenga conto di elementi quali la frequenza delle attività, la
restituzione degli elaborati, l'impegno profuso, il metodo di lavoro, l'originalità, la collaborazione, la
partecipazione attenta, interessata, responsabile e collaborativa alle attività proposte, i processi attivati;
- strutturare e razionalizzare gli interventi in modo da favorire la fruizione da parte degli alunni, calibrando
attività sincrone e asincrone;
- incrementare forme di tutoraggio reciproco tra docenti, per l'uso delle tecnologie e tra gli alunni per la
corretta fruizione delle stesse;
- attivare forme di verifica (quiz, elaborati, prove di vario tipo …) da realizzarsi anche online;
- strutturare percorsi di potenziamento, attraverso l’utilizzo dell’organico dell’autonomia, con attività che si
strutturino anche per gruppi di livello, con la creazione di apposite classi virtuali;
- privilegiare modalità e criteri di valutazione formativa e orientativa, evitando il ricorso al voto numerico
nella fase di apprendimento di un nuovo compito e privilegiando il giudizio orientativo che confermi aspetti
positivi della prova e, contestualmente, indichi aspetti da rivedere con esercizi assegnati mirati al fine di
incoraggiare gli studenti a proseguire con sicurezza e di indurre autostima e senso di autoefficacia;
- orientare l’azione didattica in funzione del valore aggiunto misurabile in termini di progresso
nell’apprendimento e nella partecipazione da parte degli alunni al netto della condizione socioculturale di
provenienza;
-curare l’allestimento di ambienti di apprendimento ricchi di stimoli e di situazioni dinamiche che
coinvolgano direttamente e attivamente l’operatività degli studenti, che facilitino l’apprendimento
collaborativo, la ricerca, la progettazione e la costruzione della conoscenza, la scoperta e il piacere di
apprendere insieme;
- concordare linee educative, regole di comportamento e modalità organizzative della classe unitarie e
applicate sistematicamente con coerenza e costanza;
- riflettere sulle situazioni emerse e osservate al termine della lezione, registrare le criticità su cui ritornare,
rilevare punti di forza da utilizzare e su cui far leva, cogliere le opportunità offerte dagli stessi alunni per
rivedere modalità e scelte, risorse metodologiche, umane, strumentali, esistenti e nuove, necessarie per
migliorare i processi e i risultati;
- privilegiare mediatori aggiuntivi al codice verbale per supportare le azioni di insegnamento (presentazione
dell’obiettivo, richiamo e accertamento dei prerequisiti di conoscenza e abilità necessari per il nuovo
apprendimento, presentazione del compito di apprendimento, esercitazioni di verifica, valutazione
formativa) e le attività di apprendimento (ricerca, produzione di mappe, schemi, progetti, documenti e
prodotti multimediali, presentazioni).

---

## Pagina 6

- potenziare le metodologie laboratoriali e le attività di laboratorio (art.1,c.7 L.107/15), intensificare l’uso
delle LIM assegnate alle classi, prevedendo anche la possibilità di un loro incremento attraverso le varie
forme di finanziamento o di autofinanziamento esterne alla scuola, cooperazione con le famiglie, contributi
volontari;
- stimolare la collaborazione tra ordini di scuola per interventi didattici ed educativi;
- adottare libri di testo, avendo cura che la scelta, l'adozione e l'utilizzazione delle metodologie e degli
strumenti didattici, ivi compresi i libri di testo, siano coerenti con il Piano dell'offerta formativa e attuate con
criteri di uniformità, di trasparenza e tempestività dall'art. 4 comma 5 del Regolamento sull'Autonomia
(D.P.R. 275/99) Inoltre, considerata l’opportunità di organizzare l’intera attività didattica, progettuale e
scolastica per competenze e per classi parallele, ne consegue che anche i libri di testo adottati siano uguali
per classi parallele.
La pianificazione gestionale-amministrativa sarà improntata:
-ai criteri di efficienza, efficacia, economicità e trasparenza, nonché ai principi ed ai criteri in materia di
valutazione delle strutture e di tutto il personale delle amministrazioni pubbliche;
- ad una attività negoziale che garantisca il rispetto della trasparenza, della ricerca dell’interesse primario
della scuola e delle disposizioni previste dai Regolamenti Europei, nonché il rispetto del Codice dei contratti
pubblici e dei rispettivi Regolamenti, nonché del regolamento di contabilità (D.I. n° 129/2018);
- alla corrispondenza tra i compensi per attività aggiuntive e le prestazioni effettivamente rese, risultanti da
riscontri oggettivi;
- ad un'organizzazione dell’attività amministrativa, tecnica e generale, sulla base della proposta del Direttore
SGA e nel rispetto di quanto previsto nella Contrattazione Integrativa d’Istituto, prevedendo orari di servizio
e di lavoro che garantiscano la piena attuazione delle attività scolastiche e l’apertura al pubblico, sia in orario
antimeridiano che pomeridiano;
- all'attivazione, nel rispetto della normativa vigente, di appositi corsi di formazione in materia di tutela della
salute e della sicurezza nei luoghi di lavoro, nei limiti delle risorse disponibili e secondo quanto disposto dal
decreto legislativo 9 aprile 2008, n. 81;
- ad una progettazione organizzativo-didattica che favorisca l’adesione ad accordi di rete con altre scuole ed
Enti pubblici e privati di cui all’art. 7 del DPR 275/99;
- all'adeguamento del calendario scolastico alle esigenze formative della scuola e del territorio, nel rispetto
dell’attuazione del PTOF e dei calendari scolastici nazionale e regionale, assicurando che ciò non comporti
riduzioni delle attività didattiche e dell’orario di lavoro del personale;
- alla promozione, nell’ambito di intervento delle relazioni interne ed esterne, di tutte le iniziative che
riguardano la comunicazione pubblica, ossia l’insieme delle attività rivolte a rendere visibili le azioni
sviluppate dall’istituto e all'acquisizione della percezione sulla qualità del servizio erogato alla collettività
garantendo, al contempo, la trasparenza.
Il presente Atto costituisce, per norma, atto tipico della gestione dell’istituzione scolastica in regime di
autonomia ed è:
-acquisito agli atti della scuola
-pubblicato sul sito web
-affisso all’albo
-reso noto ai competenti organi collegiali
Il Dirigente Scolastico Reggente
Dott.ssa Costanza Antonella
Copia sottoscritta con firma a mezzo stampa ai sensi dell'art. 3
comma 2 del D.Lgs. 39/93 e art. 3bis, comma 4bis del C.A.

---

