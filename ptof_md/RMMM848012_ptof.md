# Contenuto PTOF: RMMM848012_PTOF.pdf

## Pagina 1


## Ptof


## Piano Triennale Dell’Offerta Formativa


## Scuola Dell’Infanzia Comunale Municipio Xiii


## “Il Cielo Stellato”


## Tel. 0695951302


## Via Domenico Silveri 1

2019/2022
“

## “Seminiamo Nei Bambini Buone Idee,


## Perché Anche Se Oggi Non Le Comprendono,Un Giorno Fioriranno”


## Maria Montessori

1

---

## Pagina 2


## Indice


## Il P.T.O.F……………………………………………………………………………3


## Premessa………………………………………………………………………….3


## Il Territorio……………………………………………………………………..4


## Finalità…………………………………………………………………………….4


## Riferimenti Normativi………………………………………………………..5


## Presentazione Della Scuola “Il Cielo Stellato…………………...9


## Il Curricolo……………………………………………………………………...9


## Organizzazione Della Scuola…………………………………………...10


## Organizzazione Degli Spazi Interni Ed Esterni…………………....12


## I Tempi Del Bambino I Tempi Della Scuola……………………………15


## Struttura Organico…………………………………………………………16


## Servizi Offerti Dalla Scuola…………………………………………….17


## Ampliamento Del P.T.O.F…………………………………………………….17


## Attività Proposte…………………………………………..............................17


## Progetti Proposti……………………………………………………………..22


## Progetti Con Il Territorio………………………………………………...24


## Osservazione E Verifica …………………………………………………...24


## Partecipazione Delle Famiglie…………………………………………..25


## Percorsi Inclusivi…………………………………………………………….26

2

---

## Pagina 3


## Il P.T.O.F.

Il Piano Triennale dell’Offerta Formativa è un documento che contiene e legittima
i criteri organizzativi della scuola, una vera e propria carta d’identità, che ne indica le
risorse culturali e professionali, rivelandosi utile agli insegnanti, ai genitori ed alle
istituzioni locali.
Con l’entrata in vigore della legge n. 107 del 13 luglio 2015 è stato modificato e
integrato l’articolo 3 del DPR 275/99, con il quale si dispone una pianificazione
triennale della scuola, che è possibile modificare ed integrare ogni anno entro il mese
di ottobre.
La Scuola dell’Infanzia comunale elabora un proprio P.T.O.F. – adeguato sia alle
scelte pedagogiche ed alle risorse delle quali può disporre, che alle capacità e ai
bisogni dei bambini – avendo come riferimento tutti i documenti della normativa
vigente, quali:

Orientamenti della Scuola dell’Infanzia (1991);

Regolamento della Scuola dell’Infanzia Comunale (1996);

Indicazioni Nazionali per il curricolo della Scuola dell’Infanzia e del primo
ciclo d’istruzione (2012);

Modello Educativo dei Nidi e delle Scuole dell’Infanzia di Roma Capitale;

## Premessa

La Scuola Comunale dell’Infanzia, rivolta ai bambini e alle bambine dai tre ai
sei anni, si delinea oggi come un servizio educativo che integra e sostiene l’opera
delle famiglie e si colloca in naturale continuità con l’asilo nido, la scuola primaria e
il territorio. Questo servizio si pone non solo come un importante momento sociale,
ma anche come agenzia educativa e formativa che persegue la finalità di promuovere
lo  sviluppo  dell’identità,  dell’autonomia,  della  competenza e  di  una  prima
educazione alla cittadinanza.
La Scuola dell’Infanzia, pertanto, concorre al pari della famiglia, all’educazione degli
utenti, cooperando costruttivamente in un rapporto di inclusione e di continuità. Per
3

---

## Pagina 4

perseguire  queste  finalità  ogni  scuola  deve  predisporre  un  ambiente  curato,
stimolante, creativo e polisensoriale, in modo tale che il bambino possa imparare
attraverso l’esperienza diretta, l’esplorazione, spinto dalla curiosità e dal desiderio di
conoscenza.

## Il Territorio

La Scuola dell’Infanzia Comunale “Il Cielo stellato” fa parte di un vasto plesso “La
due ottobre 1870”, che a sua volta fa capo ad un istituto comprensivo che si articola
in tre plessi: San Francesco d’Assisi, sito in Piazza Borgoncini Duca e la Manetti, in
via Manetti.
La Scuola dell’Infanzia Comunale si trova nel suggestivo quartiere di Santa Maria
delle  Fornaci  a  pochi  passi  da  San  Pietro.  Il  territorio  è  caratterizzato  dalla
significativa presenza di elementi monumentali storico-artistici: la vicina Città del
Vaticano con i musei e la Basilica di San Pietro, Castel Sant’Angelo, il complesso
monumentale di Santo Spirito, le antiche fornaci importanti chiese, il vecchio ponte
della ferrovia detto il Ponte del papa. Inoltre vi sono enti culturali rilevanti quali
l’auditorium della Conciliazione, il teatro Ghione e la biblioteca comunale Valle
Aurelia. Non mancano infine ricchezze ambientali-naturali come i parchi comunali di
Villa Pamphili, Villa Piccolomini, Villa Carpegna, Orto Botanico, Parco regionale
del Pineto con il borghetto di Villa Aurelia.
Tra i servizi offerti alle famiglie ricordiamo il Consultorio Familiare di via Silveri
8, una struttura della ASL che mette a disposizione delle famiglie, delle coppie e dei
singoli consulenze e aiuto. Ricordiamo inoltre, l’associazione Onlus, Cittadinanza
Attiva,  sita in via Domenico Silveri 10, con la funzione di progettare e sostenere la
realizzazione di attività formative in diversi ambiti (scuola, sanità, servizi giovani,
giustizia).

## Finalità

Roma Capitale ha fondato la propria Scuola dell’Infanzia Comunale sui diritti dei
bambini,  creando  un  ambiente  educativo  di  apprendimento  che,  come
precedentemente  accennato,  si  pone  le  finalità  di  promuovere  lo  sviluppo
dell’identità,  dell’autonomia,  della  competenza ed  una  prima  educazione  alla
cittadinanza.
Consolidare l’identità personale significa imparare a sviluppare un positivo senso
di sé, a stare bene ed a sentirsi sicuri nell’affrontare nuove esperienze in un ambiente
4

---

## Pagina 5

sociale  allargato.  Vuol  dire  imparare  a  conoscersi  e  sentirsi  riconosciuti  come
“persona unica e irretibile”, ma vuol dire anche sperimentare diversi ruoli e diverse
identità:  figlio,  alunno,  compagno,  maschio,  femmina,  abitante  di  un  territorio,
cittadino.
Sviluppare l’autonomia comporta l’acquisizione della capacità di interpretare e
governare il proprio corpo; di aver fiducia in sé e di fidarsi degli altri; realizzare le
proprie attività senza scoraggiarsi; provare piacere nel fare da sé, ma anche nel
cooperare e saper chiedere aiuto; esprimere con diversi linguaggi i sentimenti e le
emozioni; esplorare la realtà, comprendere le regole della vita quotidiana; partecipare
alle negoziazioni e alle decisioni motivando le proprie opinioni, le proprie scelte, e i
propri comportamenti; assumere atteggiamenti sempre più consapevoli e responsabili.
Acquisire  competenze significa apprendere, attraverso esperienze educative ed
occasioni di gioco, abilità sensoriali, percettive, motorie, manipolative, linguistiche,
sociali,  cognitive,  affettive  imparare  a  riflettere  sull’esperienza  attraverso
l’esplorazione, l’osservazione, il confronto tra proprietà, quantità, caratteristiche,
fatti;  saper  descrivere  la  propria  esperienza  e  tradurla  in  tracce  personali  e
condividere, rievocando, narrando e rappresentando fatti  significativi; sviluppare
l’attitudine a fare domande, riflettere, negoziare i significati.
Vivere la  cittadinanza  significa scoprire “l’altro da sé” e riconoscere le loro
esigenze, rendendosi conto della necessità di gestire i contrasti attraverso le regole
condivise, che si definiscono attraverso le relazioni, il dialogo, l’espressione del
proprio pensiero, l’attenzione al punto di vista dell’altro, il primo riconoscimento dei
diritti e dei doveri uguali per tutti; significa porre le fondamenta di un ambito
democratico, eticamente orientato, rispettoso degli altri, dell’ambiente e della natura.

## Riferimenti Normativi

Le  Scuole  dell’Infanzia  del  Comune  di  Roma  Capitale  sono  organizzate
attenendosi  agli  “Orientamenti  della  Scuola  dell’Infanzia”  del  1991  integrati  e
parzialmente modificati dal “Regolamento recante le Indicazioni Nazionali per il
curricolo della Scuola dell’Infanzia Comunale”, del 1996 e dal “Modello educativo
dei nidi e delle scuole dell’infanzia di Roma Capitale” del 2013.
Gli  Orientamenti  della  Scuola  dell’Infanzia  del  1991  progettano  l’attività
educativa-didattica nella scuola dell’infanzia intorno ai cinque campi di esperienza:
1. Il sé e l’altro
2. Il corpo e il movimento
3. Immagini, suoni, colori
4. I discorsi e le parole
5

---

## Pagina 6

5. La conoscenza del mondo
Questi  campi  di  esperienza,  i  cui  obiettivi  di  apprendimento  specifici  sono
diversificati  per  i  tre,  quattro  e  cinque  anni,  circoscrivono  ambiti  “del  fare  e
dell’agire”, ovvero le aree di esperienza e di sviluppo, che servono a guidare la
crescita e la maturazione del bambino verso il raggiungimento di competenze basilari
mantenendo e creando il legame tra l’esperienza pregressa del bambino e quella
successiva della scuola primaria, esplicitata nelle discipline.
1. Il sé e l’altro
Il campo d’esperienza “Il sé e l’altro” fa riferimento agli interrogativi relativi
agli  eventi  quotidiani  ed  alle  esperienze  che  stimolano  il  bambino  a
comprendere la necessità di darsi e di riferirsi a norme di comportamento in
relazione indispensabili per una valida convivenza civile.
Il bambino al termine della Scuola dell’Infanzia:

gioca in modo costruttivo e creativo con gli altri, sa argomentare, confrontarsi,
sostenere le proprie ragioni con adulti e bambini;

sviluppa il senso dell’identità personale, percepisce le proprie esigenze e i
propri sentimenti, sa esprimerli in modo sempre più adeguato;

sa  di  avere  una  storia  personale  e  familiare,  conosce  le  tradizioni  della
famiglia, della comunità e le mette a confronto con le altre;

riflette, si confronta, discute con gli adulti e con gli altri bambini e comincia a
riconoscere la reciprocità di attenzione tra chi parla e chi ascolta;

pone domande su temi esistenziali e religiosi, sulle diversità cultuali, su ciò che
è bene e male, sulla giustizia, e ha raggiunto una prima consapevolezza dei
propri diritti e doveri delle regole del vivere insieme;

si orienta nelle prime generalizzazioni di passato, presente, futuro e si muove
con  crescente  sicurezza  e  autonomia  negli  spazi  che  gli  sono  familiari,
modulando progressivamente voce e movimento anche in rapporto con gli altri
e le regole condivise;

riconosce  i  più importanti  segni  della sua cultura e del suo territorio, le
istituzioni, i servizi pubblici, il funzionamento delle piccole comunità e della
città.
2. Il corpo e il movimento
Il  bambino  vive  pienamente  la  propria  corporeità,  ne  percepisce  il  potenziale
comunicativo ed espressivo.
6

---

## Pagina 7


Matura condotte che gli consentono una buona autonomia nella gestione della
giornata a scuola.

Riconosce i segnali e i ritmi del proprio corpo, le differenze sessuali e di
sviluppo  e  adotta  pratiche  corrette  di  cura  di  sé,  di  igiene  e  di  sana
alimentazione.

Prova piacere nel movimento e sperimenta schemi posturali e motori, li applica
nei giochi individuali e di gruppo, anche con l’uso di piccoli attrezzi ed è in
grado di adattarli alle situazioni ambientali all’interno della scuola e all’aperto.

Controlla l’esecuzione del gesto, valuta il rischio, interagisce con gli altri nei
giochi di movimento, nella danza, nella comunicazione espressiva.

Riconosce il proprio corpo, le sue diverse parti e rappresenta il corpo fermo e
in movimento.
3. Immagini, suoni e colori
È il campo d’esperienza in cui il bambino comunica, esprime emozioni, racconta,
utilizzando le varie possibilità che il linguaggio del corpo consente.

Inventa storie e sa esprimerle attraverso la drammatizzazione, il disegno, la
pittura e altre attività manipolative.

Utilizza materiali e strumenti, tecniche espressive e creative.

Esplora le potenzialità offerte dalle tecnologie.

Segue con curiosità e piacere spettacoli di vario tipo (teatrali, musicali, visivi,
di animazione …);

Sviluppa interesse per l’ascolto della musica e per la fruizione di opere d’arte.

Scopre  il  paesaggio  sonoro  attraverso  attività  di  percezione  e produzione
musicale utilizzando voce, corpo e oggetti.

Sperimenta  e  combina  elementi  musicali  di  base,  producendo  semplici
sequenze sonoro-musicali.

Esplora i primi alfabeti musicali, utilizzando anche i simboli di una notazione
informale per codificare i suoni percepiti e riprodurli.
4. I discorsi e le parole
È il campo di esperienza in cui bambino usa la lingua italiana, arricchisce e precisa il
proprio lessico, comprende parole e discorsi, fa ipotesi sui significati.
7

---

## Pagina 8


Esprimere  e  comunicare  agli  altri  emozioni,  sentimenti,  argomentazioni
attraverso  il  linguaggio  verbale  che  utilizza  in  differenti  situazioni
comunicative.

Sperimenta rime, filastrocche, drammatizzazioni; inventa nuove parole, cerca
somiglianze e analogie tra i suoni e i significati.

Ascolta e comprende narrazioni, racconta e inventa storie, chiede e offre
spiegazioni, usa il linguaggio per progettare attività e per definirne regole.

Ragiona  sulla  lingua,  scopre  la  presenza  di  lingue  diverse,  riconosce  e
sperimenta la pluralità dei linguaggi, si misura con la creatività e la fantasia.

Si  avvicina  alla  lingua  scritta,  esplora  e  sperimenta  prime  forme  di
comunicazione attraverso la scrittura, incontrando anche le tecnologie digitali e
i nuovi media.
5. La conoscenza del mondo
È il campo in cui il bambino raggruppa e ordina oggetti e materiali secondo criteri
diversi, ne identifica alcune proprietà, confronta e valuta quantità.

utilizza simboli per registrarle; esegue misurazioni usando strumenti alla sua
portata.

Sa collocare le azioni quotidiane nel tempo della giornata e della settimana.

Riferisce correttamente eventi del passato recente; sa dire cosa potrà succedere
in un futuro immediato e prossimo.

Osserva con attenzione il suo corpo, gli organismi viventi e i loro ambienti, i
fenomeni naturali, accorgendosi dei loro cambiamenti.

Si interessa a macchine e strumenti tecnologici, sa scoprirne le funzioni e i
possibili usi.

Ha familiarità sia con le strategie del contare e dell’operare con i numeri sia
con quelle necessarie per eseguire le prime misurazioni di lunghezze, pesi, e
altre quantità.

Individua le posizioni di oggetti e persone nello spazio, usando termini come
davanti/dietro, sopra/sotto, destra/sinistra, ecc; segue correttamente un percorso
sulla base di indicazioni verbali.
8

---

## Pagina 9


## Presentazione Della Scuola  “Il Cielo Stellato”

L’edificio scolastico “Il Cielo Stellato”, è suddiviso in tre piani ed ospita la Scuola
dell’Infanzia, la primaria statale, la secondaria di primo e secondo grado statale.
La Scuola Comunale dell’Infanzia è composta da due sezioni eterogenee, a tempo
pieno. L’utenza è di 50 bambini. La struttura dispone di un vasto giardino alberato,
attrezzato con giochi, uno scivolo, una sabbiera, un orto, un giardino sensoriale.
Per ciò che concerne gli spazi interni la scuola vanta un lungo corridoio attrezzato
con specifici angoli: accoglienza, , cucina, lettura.
La scuola dispone di un ulteriore spazio adibito a laboratorio grafico-pittorico e
laboratorio polisensoriale.
La popolazione scolastica si presenta eterogenea per condizioni socio-ambientali,
culturali, di provenienza e familiari, con presenza di bambini provenienti da altre
culture ben integrate nel tessuto sociale.

## Il Curricolo

Si è scelto di articolare il curricolo a partire dalle otto competenze chiave europee
perché queste rappresentano, come del resto la Premessa delle Indicazioni 2012
precisa,  la  finalità  generale  dell’istruzione  e  dell’educazione  e  spiegano  le
motivazioni dell’apprendimento stesso, attribuendogli senso e significato. Esse sono
delle “metacompetenze”, poiché, come dice il parlamento Europeo, “ le competenze
chiave sono quelle di cui tutti hanno bisogno per la realizzazione e lo sviluppo
personali, la cittadinanza attiva, l’inclusione sociale e l’occupazione”. Le competenze
chiave sono quelle esplicitate nella Raccomandazione del Parlamento Europeo del 18
dicembre 2006 e riportate dalle Indicazioni 2012:.
1. Comunicazione nella madrelingua a cui fanno capo le competenze specifiche della
lingua e del campo di esperienza “I discorsi e le parole”.
2. Comunicazione nelle lingue straniere a cui fanno capo le competenze specifiche
della lingua straniera e del campo di esperienza “I DISCORSI E LE PAROLE”.
3.  Competenze  di  base  in  matematica,  scienze  e  tecnologia  a  cui  fanno  capo
prevalentemente  le  competenze  specifiche  del  campo  di  esperienza  “LA

## Conoscenza Del Mondo”.

4. Competenza digitale a cui fanno capo le competenze tecnologiche di utilizzo delle
tecnologie della comunicazione e dell’informazione, naturalmente al livello iniziale
proprio di una didattica della scuola dell’infanzia; i campi di esperienza in cui questa
9

---

## Pagina 10

competenza può essere perseguita sono tutti, con alcune peculiarità più tipiche del
campo “IMMAGINI, SUONI, COLORI”.
5.  Imparare  a  Imparare  è  competenza  metodologica  fondamentale  cui  non
corrispondono nelle Indicazioni traguardi specifici; le competenze specifiche sono
state ideate dalla scrivente e i campi di esperienza in cui esercitare questa competenza
sono ovviamente tutti.
6. Competenze sociali e civiche: si sono raggruppate qui le competenze facenti parte
del campo “IL SÉ E L’ALTRO”
7. Spirito di iniziativa e intraprendenza: a questa competenza chiave fanno capo
competenze  metodologiche  come  la  presa  di  decisioni,  il  problem  solving,  le
competenze progettuali: indicatori di competenza e loro articolazione in abilità e
conoscenze sono opera della scrivente. I campi di esperienza in cui esercitarla sono
tutti.
8. Consapevolezza ed espressione culturale: a questa competenza fanno capo le
competenze specifiche relative alla lettura, fruizione, produzione di messaggi visivi,
sonori,  musicali,  artistici; all’espressione  corporea.  Per  praticità  didattica  e  di
valutazione, la competenza chiave è stata disaggregata nelle componenti:
• competenze relative all’espressione visiva, musicale e artistica che si riferisce al
campo di esperienza: “IMMAGINI, SUONI, COLORI”;
• competenze relative alla consapevolezza e all’espressione corporea, che fanno capo
ai due campi di esperienza: “IL CORPO E IL MOVIMENTO” e “IMMAGINI,

## Suoni, Colori”.

La scelta di organizzare il curricolo su competenze chiave è motivata anche dal fatto
di reperire un filo conduttore unitario all’insegnamento/apprendimento, rappresentato
appunto dalle competenze chiave. Esse travalicano le pur blande specificità dei campi
di esperienza, come è naturale per le competenze.
10

---

## Pagina 11


## Organizzazione Della Scuola

La Scuola dell’Infanzia è un ambiente di vita, di relazione, di apprendimento, in cui
diversi fattori concorrono a creare le condizioni per un clima di apprendimento
significativo e di qualità:

Lo spazio accogliente e curato Particolare cura e attenzione è dedicata alla
predisposizione di un ambiente educativo che favorisca nei bambini le attività
autonome e liberamente scelte, la concentrazione nel lavoro intrapreso, le
relazioni  significative  con  gli  altri  e  che  promuova  atteggiamenti  di
osservazione,  esplorazione  e  ricerca. È  un  ambiente  “caldo”,  accogliente,
curato nei minimi particolari, è un ambiente di vita, è una casa nella scuola.  È
quindi un luogo dove il bambino si sente libero di agire, dove può scegliere
secondo il suo interesse e dove tutti i particolari del contesto possano diventare
motivo  di  attività. Sarà  quindi  cura  di  tutti  gli  operatori  della  scuola
(collaboratori scolastici ) e dell’equipe pedagogica (insegnanti), predisporre,
curare e qualificare l’ambiente educativo a misura dei bambini: attraente e
ordinato nell’armonia estetica, con spazi articolati e ricchi di angoli intimi,
dove lavorare, pensare e immaginare seguendo il proprio ritmo di crescita.
Ambienti  accoglienti  e  rassicuranti,  al  servizio  dell’attività  autonoma  dei
bambini  all’interno  dei  quali  si  muoveranno  liberamente  con  e  senza
mediazione degli adulti.

Il tempo disteso Il tempo costituisce una risorsa fondamentale per lo sviluppo
del curricolo-affermano gli Orientamenti del 1991, in corso di “rivisitazione”
nel 2003 - quando affrontano il nodo del rapporto tra scuola dell’infanzia e
tempo, e lo qualificano con una serie di enunciati: “ il tempo scolastico assume
un'esplicita  valenza  pedagogica…  il  ritmo  della  giornata  [deve]
salvaguardare il benessere psicofisico…la percezione individuale del tempo…
le scansioni temporali eviteranno le ripartizioni rigide … l'affaticamento…
l'attenta considerazione dei tempi necessari…la diversa intensità di impegno…
la corretta concertazione dei tempi ”. Dal momento che il “tempo” è una delle
variabili che incidono direttamente sulla qualità dei contesti educativi, dunque
la nostra scuola  cerca di  puntare su più disteso  coerente con  l’'idea  che
l’educazione/insegnamento non possa vertere esclusivamente sui contenuti di
conoscenza, ma debba anche favorire l’approccio a strategie, metodi, linguaggi
che ne sostengono il processo di organizzazione.

La documentazione Possiamo intendere per materiale documentale qualsiasi
oggetto, prodotto o strumento utile a richiamare o conservare la memoria di
avvenimenti  o  situazioni  significative.  In  campo  educativo  e  didattico  la
11

---

## Pagina 12

documentazione costituisce una testimonianza e la memoria di come si era, di
ciò che è accaduto, di ciò che è stato fatto e, molte volte, delle ragioni - spesso
nascoste - che hanno portato alla determinazione di certi eventi o situazioni. A
volte è possibile cogliere significati e ragioni solamente se si riesce a prendere
una distanza (temporale) dagli avvenimenti vicini nei quali, nell'immediato,
siamo troppo immersi per poterli guardare con il necessario distacco. Per la
nostra scuola dunque la documentazione rappresenta una traccia, una memoria
di eventi considerati significativi, di situazioni, di stili educativi, di scelte
effettuate ad hoc che si intende vivere e condividere. Inoltre le ragioni della
documentazione  sembrano  trovare  le  proprie  radici  più  profonde  nel
ripensamento e nella riflessione. La documentazione serve soprattutto a se
stessi per ripensare, a posteriori, ciò che è stato fatto (in questo senso si
propone come strumento di autochiarificazione), ma serve anche agli altri,
attraverso opportune ricostruzioni, per socializzare le esperienze (in questo
caso si propone come strumento di confronto e di etero-chiarificazione). In
questo senso, viene anche richiamata direttamente in campo la progettazione
educativa e didattica.

Lo  stile  educativo  La  scuola  promuove  la  crescita  culturale  dell’alunno
assumendo un modello incentrato sulla didattica, sui progetti e sui laboratori,
per  favorire  un  apprendimento  pluridisciplinare,  costituito  da  conoscenze,
capacità e competenze. Sono previsti pertanto liberi scambi di bambini tra
diversi gruppi \ classe in modo da favorire l’autonoma utilizzazione degli
spazi-educativi, organizzati per le attività di intersezione.

La partecipazione  La partecipazione delle famiglie è un elemento fondante
del progetto educativo della nostra scuola, per i quali i genitori rappresentano,
nell’ottica della co-educazione, l’interlocutore primario con cui rapportarsi e
confrontarsi in modo aperto e flessibile.  Una costante informazione sulla vita
della  struttura,  la  trasparenza  e  la  chiarezza  delle  scelte  educative,  la
condivisione della programmazione educativa annuale, costituiscono la base
necessaria per favorire la positività dell’esperienza del/della bambino/a in ogni
sua fase. La partecipazione delle famiglie si articola in momenti che, nel corso
dell’anno, si caratterizzano come contesti di relazione capaci di attivare, nei
diversi interlocutori, processi di riflessione, consapevolezza e cambiamento

L’organizzazione  Attraverso sezioni  omogenee  la  scuola  garantisce  un
contesto di apprendimento specifico per età. Grazie ad un’organizzazione di
attività  in  intersezione  per  gruppi  di  interesse  si  valorizzano  le  singole
individualità, potenzia la relazione e lo scambio tra pari.
12

---

## Pagina 13


## Organizzazione Degli Spazi Interi Ed Esterni

La Scuola dell’Infanzia “Il Cielo Stellato”, offre un vasto giardino alberato, dei
giochi e una sabbiera in legno. Inoltre la struttura dispone di un orto tematico e di un
giardino sensoriale. Per ciò che concerne lo spazio interno  in tutte le sezioni lo
spazio e i materiali ludici e didattici sono suddivisi in modo da creare “angoli”, o
“centri  di  interesse”,  pensati  per  rendere  i  bambini  il  più  possibile  autonomi
nell’utilizzo del materiale, raccogliendosi in piccoli gruppi; così da poter svolgere
contemporaneamente diverse attività ludiche nel rispetto delle esigenze reciproche e
delle regole stabilite collettivamente.
Lo spazio delle sezioni è così articolato:

Angolo delle costruzioni;

Angolo grafico-espressivo;

Angolo del relax-lettura;

Angolo della manipolazione;

Angolo dei travasi ;

Angolo delle lettere, numeri e forme geometriche (per i 5 anni).
Lungo il corridoio si trovano:

Angolo della cucina questo luogo magico, riesce a far sentire i bambini a
proprio agio, come fossero a casa. I bambini diventano papà e le bambine
diventano mamme ed imparano ad utilizzare gli utensili con abilità. In questo
spazio si preparano piatti succulenti, di apparecchia, si serve in tavola etc.
Tutto il materiale predisposto è in legno: macinini, utensili vari, cibo.

Angolo della lettura in uno spazio un po’ appartato in fondo al corridoio vi è
una grande libreria ove sono stati adagiati libri in bella mostra capaci di
catturare l’attenzione dei nostri piccoli lettori. Ce ne sono di molti tipi, dai
cartoni amati dai più piccoli a quelli un po’ più classici per i bimbi più grandi. I
bambini in piccoli gruppi si avvicinano e scelgono secondo il loro gusto
personale.
Di recente è stata progettata una stanza  polifunzionale che accoglie uno spazio
grafico-pittorico e  uno  polisensoriale. Quest’ultima  è  stata  pensata  alla  luce
dell’importanza  del  linguaggio  tattile,  come  prima  forma  di  comunicazione  del
bambino, che comporta infatti un contatto con altri corpi e materie: fonte non solo di
13

---

## Pagina 14

conoscenza, ma anche di piacere. Dobbiamo dunque aiutare i bambini a esercitare
tutti i sensi, soprattutto insegnare loro ad esplorare, a crescere liberi da stereotipi e a
sviluppare tutti i sensi, aiutiamoli a non perdere il senso della vita.
Inoltre la scuola è provvista di un aula per collegi docenti e colloqui individuali con i
genitori, al suo interno una LIM per proiettare filmati e fotografie che raccontano le
attività scolastiche.
All’interno della stessa aula sono organizzati diversi angoli:
-angolo musicale;
-angolo con tavolino luminoso;
-angolo con materiale montessoriano.

## I Tempi Del Bambino E I Tempi Della Scuola

Come stabilito dal calendario scolastico nazionale, è  aperta dal lunedì al venerdì.
Entrata:8.00 alle 9.00
Prima uscita: 14.00 alle 14.30.
Seconda uscita dalle 15.50 alle 16.30.
Per quanto riguarda la giornata scolastica l’organizzazione temporale, il ritmo della
giornata scolastica verrà scandito da momenti di routine (cioè eventi ricorrenti, in cui
si ripetono quotidianamente le stesse azioni, come: pasto, riposo, igiene personale,
ecc.), programmate di anno in anno, con estrema attenzione, perché parte integrante
del progetto educativo.
Le  “attività  di  vita  quotidiana”  svolgono  una  funzione  di  accoglienza  e  di
rassicurazione, sono infatti il mezzo attraverso il quale i bambini riescono a prevedere
la successione degli eventi ed a percepire lo scorrere del tempo.
Questi i momenti salienti della giornata scolastica sono così suddivisi:
1.
L’entrata-accoglienza
2.
Il Circle-time
3.
Le attività didattiche
4.
Il gioco libero in sezione
14

---

## Pagina 15

5.
L’igiene personale
6.
Il pranzo
7.
Il relax/Il giardino
8.
Le attività didattiche pomeridiane
9.
La merenda
11. L’uscita

## Struttura Organico

Il gruppo educativo è composto:
- 3 insegnati di ruolo;
- 4 insegnanti supplenti municipali;
- 1 insegnante di religione;

## - 2 Oepa

- 2 collaboratori scolastici.
L’insegnate deve stimolare la crescita dei bambini accoglierli e garantire che
siano rispettati i loro diritti promuovendo lo sviluppo integrale ed equilibrato delle
personalità di ognuno, assicurando un clima sociale positivo e di apprendimento
garantendo la possibilità ad ognuno di esprimersi per ciò che è, nel rispetto dei suoi
tempi, delle sue esigenze e delle sue potenzialità affinché maturino e divengano
capacità. Inoltre decondizionare quei comportamenti aggressivi ed eccessivamente
egocentrici,  individuare  collegialmente  percorsi  di  apprendimento  per  elaborare
progetti educativi volti a migliorare la qualità della scuola.
L’insegnante di integrazione è  corresponsabile della sezione, ha il compito di
formulare, in collaborazione con la famiglia e gli operatori della A.S.L. e gli altri
insegnati, un programma educativo individualizzato (P.E.I.) che tenga conto delle
potenzialità e capacità del bambino in modo che le rafforzi. Tale compito deve essere
in armonia con le attività del gruppo classe in vista del raggiungimento degli obiettivi
che esso si pone. Inoltre fissa periodicamente degli incontri con l’equipe medica che
segue il bambino, i genitori, gli insegnanti ed il funzionario educativo (G.L.H.) per
verificare progressi, discutere e cambiare, se occorre, le strategie di intervento.
I collaboratori scolastici, cooperano con le insegnati, si curano del ripristino
dell’igiene e dell’ordine della scuola, aiutano i bambini durante l’igiene personale,
vigilano durante l’entrata e l’uscita dei bambini.
15

---

## Pagina 16


## Ampliamento Del P.T.O.F

La scuola dell’Infanzia “il Cielo stellato” propone una serie di progetti e attività,
volte  ad  ampliare  il  P.T.O.F.  ottimizzare  le  risorse  umane  e  favorire  proposte
pedagogicamente valide per tutti i bambini e le bambini. Tali iniziative seguono un
percorso condiviso da tutte le sezioni nel pieno rispetto delle singolarità e dell’unicità
di ogni piccolo utente.

## Attività Proposte

Attività proposte dal corpo docente:
1. Orto-giardino;
2. Sensoriale;
3. Motorio;
4. Grafico-Pittorico.
1. Il progetto  Orto-giardino, vuole proporsi come un’attività nella quale i
bambini  vengono  stimolati  ad  utilizzare  i  propri  sensi  per  mettersi  in
“contatto con la natura” e sviluppare abilità diverse, quali l’esplorazione,
l’osservazione e la manipolazione. L’attività manuale all’aperto, come la
realizzazione dell’orto, la coltivazione di piante aromatiche e di fiori, dà la
possibilità al bambino di sperimentare in prima persona gesti e operazioni e
osservare che cosa succede attraverso l’esperienza diretta, acquisendo le basi
del metodo scientifico. La  finalità  che si pone tale progetto è quello di
accostare il bambino al gusto di esplorare e di scoprire l’ambiente utilizzando
i cinque sensi, affinando in lui abilità ed atteggiamenti di tipo scientifico
come:  la curiosità, lo stimolo ad esplorare,  il  gusto  della scoperta. Gli
Obiettivi  Manipolare ed utilizzare materiali naturali (acqua, terra, sabbia,
semi, bulbi); Seminare; Eseguire alcune fasi della coltivazione (preparare il
terreno,  semina,  raccolta); Imparare  ad  amare  e  rispettare  l’ambiente
naturale; Confrontare diverse varietà di vegetali; Cogliere uguaglianze e
differenze tra semi, piante ed altri elementi utilizzati; Formulare ipotesi su
fenomeni osservati; Sperimentare ed osservare i fenomeni di trasformazione
degli elementi naturali (semi, farine, cibo).
16

---

## Pagina 17

2.  Il laboratorio sensoriale il bambino della scuola dell’infanzia percepisce e
recepisce messaggi attraverso tutto il proprio io e perciò mediante tutto il
proprio corpo. Il bambino costantemente immerso in una realtà fatta di
svariati stimoli sensoriali (visivi, uditivi, tattili, olfattivi, gustativi). È perciò
necessario abituare il bambino a riconoscere e discriminare i vari stimoli, ed
aiutarlo a farne un buon uso, creando stimolanti esperienze didattiche. Il
progetto nasce dal desiderio di accompagnare i bambini alla scoperta dei 5
sensi favorendo così sia l’acquisizione di capacità percettive sia la capacità di
esprimere  sensazioni  ed  emozioni.  Questo  laboratorio  nasce  inoltre
dall’esigenza  di  evidenziare,  mediante  attività  ludiche,  le  numerose
potenzialità che permettono al bambino di esprimersi creativamente mediante
l’utilizzo dei 5 sensi. Il percorso prenderà vita da alcune storie e permetterà ai
bambini  di  vivere  esperienze  sensoriali  attraverso  la  manipolazione,  il
linguaggio verbale, le attività grafico pittoriche, la sperimentazione. La sfera
sensoriale  è strettamente correlata alla sfera  affettiva perciò l’attività si
svolgerà su un itinerario che prevede sia la conoscenza della realtà, degli
oggetti, dei materiali, ma anche la partecipazione emotiva tenendo conto
delle sensazioni, delle aspettative e dei desideri. Metodologia Attraverso le
mani,  i  bambini  riescono  a  sentire  la  superficie  dei  vari  materiali  e  a
descrivere verbalmente tutte le sensazioni tattili e visive trasmesse: il colore,
la forma, la qualità della superficie (liscia, ruvida, calda, fredda). Ogni
sensazione per sempre strettamente correlata ad altre e spesso le sensazioni
sono evocative. Sarà un’attività fondata sui principi di fate per conoscere e
conoscere per trasformare. Finalità  Sviluppo, controllo e maturazione del
sistema sensoriale, evidenziando eventuali  deficit  sensoriali  sia a livello
diagnostico che affettivo.  Obiettivi  Distinguere ed affinare le percezioni
sensoriali; Classificare, ordinare, confrontare le varie percezioni sensoriali
con  quelle  dei  compagni;  Arricchire  le  capacità  espressive;  Interagire
verbalmente; Esprimere le proprie sensazioni attraverso il linguaggio verbale,
manipolativo e grafico-pittorico; Esercitare e sviluppare la memoria tattile,
visiva, acustica, olfattiva, gustativa; Cooperare.
3. Motorio Abbiamo deciso di inserire un progetto di psicomotricità come
risposta al bisogno e alle esigenze di muoversi di tutti i bambini della scuola
dell’infanzia, in particolare di quelli di tre anni. “L’educazione motoria ha
un’importanza  assai  maggiore  di  quanto  comunemente  si  creda.  Tale
importanza deriva dagli stretti rapporti che esistono, o possono essere stabiliti
e rafforzati, fra attività motoria e attività mentale, fra sviluppo psicomotorio e
17

---

## Pagina 18

lo  sviluppo  di  altri  aspetti  della  personalità”.  Gli  apprendimenti,  “le
operazioni  mentali”,  si  formano,  infatti,  attraverso  un  processo  di
interiorizzazione delle attività svolte a livello motorio e delle azioni svolte
con il corpo (movimenti, manipolazione, ecc.) Dall'interazione fra corpo e
psiche nasce la capacità dell'essere umano di entrare in contatto con il mondo
e di creare un rapporto costruttivo con esso. Il bambino struttura il proprio io
in un continuo rapporto fra il sé, gli altri, lo spazio e gli oggetti, imparando
ad “aggiustare” i propri movimenti nello spazio e affinando sensazioni e
percezioni. Metodologia L’atteggiamento dell’insegnante sarà partecipativo,
ella  guiderà  i  bambini  alla  scoperta  delle  regole  per  giocare
insieme(ascoltare, non farsi male, non distruggere nulla di ciò che fanno gli
altri, riordinare);  eviterà  di  imporre direttamente  le attività  da svolgere,
stimolando i bambini alla ricerca delle soluzioni per tentativi ed errori. Il
bambino sarà sollecitato a fare e a riflettere sulle sue azioni. Fra i 3 e i 6 anni,
infatti, l’apprendimento passa attraverso l’esperienza: si impara facendo ed è
proprio mediante le diverse azioni che si sviluppano e si potenziano molte
capacità  (attenzione,  concentrazione,  osservazione,  confronto,  riflessione,
sintesi) che sono alla base della crescita personale e culturale di ciascuno.
Carattere essenziale di tutte le proposte di gioco è la cooperazione: in nessun
caso i bambini sono posti nella condizione di vincere o perdere o di essere
esclusi dal gioco. Finalità rafforzare l’autostima ed il senso di fiducia negli
adulti e nei compagni rafforzare lo spirito di gruppo e le esperienze di
socializzazione  prende coscienza  del proprio corpo sviluppa il  controllo
motorio Obiettivi  Acquisire  consapevolezza  di  sé  e  del  proprio  corpo.
Migliorare  la  forza,  resistenza,  coordinazione,  flessibilità,  e  agilità.
Aumentare  il  controllo  del  movimento  adeguando  il  gesto.  Sviluppare
competenze di motricità fine e globale. Sperimentare schemi posturali e
motori. Riconoscere e nominare le principali parti del corpo. Orientarsi nello
spazio secondo semplici concetti topologici ed indicazioni date. Utilizzare le
potenzialità espressive del corpo.
4. Grafico-pittorico La scelta delle insegnanti è stata dettata dalla necessità di
creare uno spazio alternativo dove gli alunni possano” giocare”, attraverso
una serie di attività quali il manipolare materiali diversi, il disegnare, il
pitturare, il leggere immagini. Questo modo di precedere renderà piacevole,
per gli alunni, le ore di permanenza a scuola, stimolerà l’immaginazione e la
creatività, lo sviluppo di capacità espressive e le abilità di tipo comunicativo,
il ragionamento, la riflessione, l’argomentazione e l’opportunità di risolvere
18

---

## Pagina 19

situazioni  problematiche. Metodologia  degli  alunni  per  una  successiva
elaborazione  ed  una  restituzione  in  chiave  progettuale  con  temi  da
sviluppare, storie da inventare, prodotti da fare in gruppo e individualmente.
Sarà necessario motivare, organizzare e arricchire l’esperienza dell’alunno
evitando strumenti e modelli che impediscano lo sviluppo della creatività;
rimuovere  blocchi  psicologici  e  difficoltà  espressive  e  comunicative;
rispettare il principio della gradualità;  dare, al giusto momento, tutti quei
suggerimenti che si rendono necessari per una più funzionale utilizzazione
dei mezzi e degli strumenti:  stimolare la creatività, facendo ricorso a tipi di
metodologia  attiva,  ricca  di  sollecitazioni,  utilizzando  il  gioco  e  le
sperimentazioni. Finalità  effettuare scelte pittoriche idonee al progetto da
rappresentare ; osservare e “raccontare” un’opera d’arte; rafforzare la fiducia
nelle  proprie  capacità  espressive  e  sviluppare  la  creatività. Obiettivi
Introdurre il bambino ai linguaggi della comunicazione visiva ed espressiva;
Partire dallo scarabocchio e dalle prime concettualizzazioni di produzione,
fruizione, utilizzazione e scambio disegni, tecniche e prodotti;  Favorire il
progressivo consolidamento della competenza comunicativa, interpretativa
ed espressiva;Incentivare il gusto estetico.

## Progetti Proposti

1. Continuità Nido-Scuola dell’Infanzia
2. Continuità Scuola dell’Infanzia-Scuola Primaria
3. Progetto di plesso
4. Progetto edustrada
1. Continuità Nido-Scuola dell’Infanzia
Il passaggio dal nido alla scuola dell’infanzia spesso segna l’uscita da una
situazione protetta, familiare, calda e rassicurante, ad un ambiente che pur
mantenendo  caratteristiche  simili  al  nido,  è  caratterizzato  da aspetti  più
“scolastici” maggior numero di bambini, meno insegnanti, più regole e in
qualche modo simboleggia l’ingresso nella scuola intesa come istituzione.
Entrare nella scuola dell’infanzia significa cambiare il gruppo di amici, uscire
dalle sicurezze affettive costruite al nido, lasciare l’educatrice o l’insegnante di
riferimento, affrontare  nuovi sistemi relazionali, incontrare nuove regole e
nuove responsabilità e questo passaggio, se realizzato in modo brusco, può
19

---

## Pagina 20

causare  disagi,  difficoltà,  provocare  rallentamenti  nella  crescita  e
nell’apprendimento. Mantenere una continuità tra le due scuole, negli stili
educativi e nelle occasioni di apprendimento, negli incontri e nelle relazioni,
può facilitare dunque un inserimento più sereno e graduale nella nuova realtà
scolastica. Si tratta quindi di curare i momenti di incontro tra bambini di
età e di scuole differenti, consapevoli che la continuità è un modo di intendere
la scuola come spazio e luogo coerente, nel quale ciascuno possa trovare
l’ambiente e le condizioni più favorevoli per realizzare un percorso formativo
completo.
Tali  situazioni  di  continuità  educativa  preparate,
organizzate, condivise anche con le famiglie, potranno facilitare e anticipare
l’immagine  del  “come  sarà”,  il  tragitto fra il  già conosciuto  e il  nuovo,
progettando un percorso che aiuti a comprendere il cambiamento, attraverso
iniziative  che  nel  loro  insieme  diventano  un  modo  di  prevedere,  di  fare
esperienze di esplorazione e scoperta, in tempi, modi e spazi differenti.
2. Continuità Scuola dell’infanzia-Scuola Primaria
Per i bambini il passaggio dalla Scuola dell’Infanzia alla Scuola Primaria è un
importantissimo momento di crescita personale e sociale. Si ritiene che dare
importanza al cambiamento e renderli attori protagonisti attraverso attività
esperienziali in maniera condivisa siano elementi importanti per il vissuto
scolastico  presente  e futuro. Il  progetto dedicato  alla  continuità ha  come
obiettivo principale quello di instaurare fin dai primi momenti un rapporto
rassicurante e di fiducia nella nuova realtà scolastica. La continuità tra scuola
infanzia e primaria è poi comunque condivisa con obiettivi comuni tra le
scuole dell’istituto: incontri tra i docenti delle classi prime scuole primarie e i
docenti delle scuole dell’infanzia al fine di offrire dati e conoscenze sugli
alunni in entrata per capire e valutare le esperienze e per una formazione delle
classi che sia il più possibile omogenea; momenti condivisi tra i docenti dei tre
ordini di scuola sulle scelte educative dell’istituto, attraverso un curricolo
verticale come linea di unione per la crescita di ogni alunno.
3. Progetto di plesso  Il punto di partenza del nostro progetto educativo-
didattico  considera  l’insegnante  come  un  facilitator,  ovvero  una  regia
attenta  a  valorizzare ogni  bambino,  il  suo  vissuto  esperienziale  e  il
bagaglio  emotivo  che  lo  caratterizza.  L’intento  è  quello  di  proporre
un’esperienza formativa di tipo empirico, che rispettando le reali possibilità
di apprendimento del target e dei singoli, favorisca lo sviluppo di capacità e
di comportamenti che stanno alla base del sapere e del fare scientifico e
20

---

## Pagina 21

sostenga la maturazione del pensiero ecologico, già a partire dalla Scuola
dell’infanzia. Sul piano didattico si intende sperimentare un  percorso di
tipo integrato, che promuova l’esplorazione e la scoperta del territorio nei
suoi aspetti ambientali e naturalistici attraverso l’immersione nel contesto e
l’attivazione del “fare” e della fantasia, assunti come canali privilegiati di
coinvolgimento,  di  potenziamento  delle  capacità  di  base  e  di
apprendimento. Punto nodale del nostro progetto riguarda  l’innovazione
metodologica orientata al coordinamento dei diversi attori coinvolti nel
progetto (scuola /esperti e tecnici/ famiglie) e tra gli insegnanti della scuola,
attraverso la condivisione, l’apertura delle classi, la documentazione e la
verifica costante. Dimensione inclusiva: l’intero progetto di esplorazione
va a coniugarsi con la maturazione del sé e dei singoli processi di crescita;
l’attività  laboratoriale  favorisce  la  personalizzazione  degli  interventi,
permettendo a ciascuno di procedere secondo i propri livelli, sentendosi
parte del gruppo.
4. Edustrada  è  il  progetto  nazionale  del  ministero  dell’istruzione  per
l’educazione stradale nelle scuole. L’educazione stradale è una delle priorità
su cui il Ministero dell’istruzione lavora per promuovere tra i giovani la
cultura della sicurezza in strada, il rispetto delle regole e l’educazione alla
mobilità sostenibile. Il progetto è rivolto ai bambini di 5 anni.

## Progetti Con Il Territorio

Nell’ambito della Programmazione Educativa Municipale, il Coordinamento
delle POSES ha predisposto un piano di accoglienza finalizzato ad accompagnare
famiglie e bambini nel percorso di ambientamento, durante il primo periodo di
frequenza del nido e della scuola dell’infanzia.
Il piano di accoglienza del Municipio XIII risponde alle seguenti finalità:
 operare in funzione dei bisogni dei bambini, influendo positivamente sull’intera
esperienza educativa consentendo l’inizio di un cammino di relazioni positive e
significative tra educatori/insegnanti e famiglia;
 dare risposta ai bisogni  di  informazione, rassicurazione  e coinvolgimento dei
genitori nel Progetto Educativo;
21

---

## Pagina 22

 offrire ai bambini un inserimento graduale, rispondente ai loro bisogni e alle loro
esigenze in questo primo e delicato momento di distacco dalla famiglia;
 contenere la possibilità di frustrazione legata all’esperienza del distacco familiare e
favorire una positiva relazione con i compagni, gli adulti e l’ambiente.
A tal fine il piano individua alcune scelte metodologiche generali, rispetto a
tempi,  spazi,  attività  e  modalità  di  accoglienza. Il  piano  di  accoglienza  e
l’ambientamento della bambina e del bambino al nido viene formulato in relazione a
quanto previsto dalle linee guida del Modello Pedagogico di Roma Capitale e le
circolari del Dipartimento Servizi Educativi e Scolastici. E’ programmato con il
gruppo educativo della sezione con la supervisione del Funzionario dei  Servizi
Educativi e Scolastici. I genitori e i bambini che iniziano a frequentare il nido, hanno
bisogno di percepire un clima positivo ed accogliente, che consenta loro di superare i
timori della nuova esperienza. L’ambientamento è il momento più importante per
ogni bambina/o e per i suoi genitori: entrambi hanno bisogno di tempo per imparare a
fidarsi delle educatrici e dell'ambiente che li accoglierà.

## Osservazione E Verifica

Nella scuola dell’Infanzia i livelli di maturazione raggiunti da ciascun bambino
devono essere osservati e compresi più che misurati. L’osservazione, nelle sue
diverse  modalità,  rappresenta  uno  strumento  fondamentale  per  conoscere  e
accompagnare il bambino in tutte le dimensioni del suo sviluppo, rispettandone
l’originalità, l’unicità,  e  potenziando,  attraverso  un atteggiamento  di  ascolto,  di
empatia e rassicurazione, le abilità sommerse ed emergenti.
Importante è la pratica della documentazione che va intesa come un processo
che produce e lascia tracce, che riflette sulla capacità mnemonica, nei bambini e negli
adulti. La documentazione rende visibile la modalità e il percorso di formazione e
permette di apprezzare i processi di apprendimento individuali e di gruppo. L'attività
di  valutazione  nella  scuola  dell'infanzia  risponde  a  una  funzione  di  carattere
formativo che riconosce, accompagna, descrive e documenta processi di crescita,
evita di classificare e giudicare le prestazioni  dei bambini perché è orientata a
esplorare e incoraggiare lo sviluppo di tutte le potenzialità di ogni singolo individuo.
Nel primo periodo dell’anno scolastico, settembre e ottobre, viene eseguita una
prima osservazione di tutti i bambini da parte dei docenti, con particolare attenzione
ai nuovi iscritti. Durante l’inserimento nella sezione di appartenenza, i bambini
vengono  accolti  e  accompagnati  attraverso  le  prime  esperienze  esplorative
dell’ambiente  e  dei  materiali.  L’osservazione  comprende  le  aree:  autonomia,
22

---

## Pagina 23

relazione, motricità globale, linguistica  ed ha lo scopo di raccogliere e riflettere
sulle  informazioni  per  programmare  le  attività  educative  didattiche;  parte  dalla
rilevazione dei bisogni di ogni bambino e comprende momenti di valutazione dei
livelli di padronanza delle competenze.  Attraverso l’osservazione mirata si evita la
classificazione e il giudizio sulle prestazioni per orientare il percorso, rinforzare e
incoraggiare lo sviluppo di tutte le potenzialità attraverso una logica di ricerca-
azione.
Strumento fondamentale nella scuola è l’osservazione sistematica o occasionale
del bambino con vari strumenti, per costruire percorsi didattici mirati e per ricalibrarli
quando se ne presenti la necessità. Occorre considerare il processo di apprendimento
come un fatto dinamico e progressivo ed attuare momenti di verifica  iniziali, in
itinere e  finali.  Durante  questo  processo  è  bene  “sollecitare  sinergicamente  il
bambino in tutte le sue potenzialità “, dando la possibilità di scoprire ed utilizzare il
proprio stile di apprendimento.
Per i bambini che frequentano l’ultimo anno verranno predisposte delle schede
di passaggio per verificare le competenze dei bambini, i processi di maturazione
personale, i traguardi di sviluppo e gli obiettivi formativi raggiunti.

## Partecipazione Delle Famiglie

Nella nostra scuola viene adottato un modello di accoglienza che mira ad una
graduale e personalizzato ambientamento dei bambini. Accogliere, infatti,  significa
creare situazioni d’intimità, attenzione e cura instaurando un rapporto affettivo stabile
tra insegnate  e bambino e tra coetanei. Siamo convinti che creare un rapporto
affettivo con ogni bambini, permetta uno sviluppo di fiducia e sicurezza in se e negli
altri ed aiuti a sviluppare capacità mentali, linguistiche, creative. La premessa al
raggiungimento di tutti gli obiettivi che ci siamo posti è sensibilizzare e coinvolgere i
genitori  nel  progetto,  affidandogli  precise  responsabilità  educative  e  stabilendo
rapporti di profonda fiducia collaborazione attiva che si esplica non solo mediante:
1. Consiglio scuola: è composto da quattro genitori, dal Funzionario P.O.S.E.S,
da due insegnanti e da un rappresentante O.S.S.E.
2. Assemblea dei genitori: costituita dai genitori dei bambini iscritti. Viene
convocata all’inizio dell’anno per la presentazione del progetto educativo, per
l’elezione dei rappresentanti di sezione per le informazioni sulle normative che
regolano il servizio scolastico.
3. Rappresentanti di sezione: costituita da due genitori per ogni sezione.
23

---

## Pagina 24

4. Assemblea  di  sezione: è  composta  dai  genitori  dei  bambini  di  ciascuna
sezione e si riunisce per una migliore conoscenza e collaborazione della vita
scolastica dei bambini.
5. Commissione mensa: composta da due genitori e si occupa di controllare la
qualità del servizio e dei cibi offerti dalla mensa.
6. Collegio  Docenti:  formato  dagli  insegnanti  della  Scuola  dell’Infanzia  e
presieduto dal funzionario P.O.S.E.S. progetta, organizza e realizza quanto
necessario al funzionario della scuola.
La Scuola dell’Infanzia prevede degli incontri individuali con le famiglie, previo
appuntamento.  Durante  questi  colloqui  i  genitori  possono  confrontarsi  con  gli
insegnanti sul percorso di crescita dei loro figli.

## Percorsi Inclusivi

La Scuola dell’Infanzia promuove l’inclusione scolastica specificando che
questa risponde ai differenti bisogni educativi degli alunni e si realizza attraverso
strategie educative e didattiche finalizzate allo sviluppo delle potenzialità di ciascuno.
La nostra scuola si impegna ad assicurare il successo formativo di tutti e di
ciascuno,  anche  attraverso  una  presenza  partecipata  delle  famiglie  e  delle
associazioni. L’accoglienza, il  sostegno  e l’integrazione sono i punti nodali della
nostra  struttura,  dove  Docenti,  alunni  e  genitori lavorano  insieme  affinché  la
diversità sia occasione di riflessione, di confronto e, quindi, sia considerata come
autentica risorsa. Tale valorizzazione rappresenta un importante momento di crescita
personale e umana per ogni componente della comunità scolastica. Riteniamo infatti
che una “scuola per tutti” è un obiettivo da concretizzarsi attraverso la flessibilità
del gruppo classe, la collegialità di ogni iniziativa di integrazione e la massima
individualizzazione delle proposte sia educative che didattiche.
La scuola quindi ancora una volta si presenta da un lato come un luogo di
cultura, di apprendimento di sapere, ma dall’altro anche come la sede privilegiata e
unica  di  costruzione  dei  rapporti  sociali.  La  scuola  quale  luogo  di  incontro
socializzazione e partecipazione ci porta a discutere il tema delle differenze che
rappresentano i rapporti fondativi di una società integrata e sono basilari per sancire
l’appartenenza, l’inserimento sociale o l’esclusione.
La nostra scuola propone per favorire percorsi inclusivi:
24

---

## Pagina 25

1. Superamento dello svantaggio sociale
2. Inserimento dei bambini diversamente abili
3. B.E.S. Bisogni Educativi Speciali
4. Multiculturalità
La nostra scuola offre servizi adeguati ai bisogni dei bambini e delle famiglie per
il  superamento dello svantaggio sociale.  La scuola dell’Infanzia è una grande
occasione di costruzione di un percorso di inclusione sociale che risponde ai bisogni
di ogni bambino e bambina.
Nella nostra scuola vengono promessi interventi per l’inserimento dei bambini
diversamente abili. Si vuole così offrire a tutti l’opportunità di crescere valorizzando
la diversità e considerandola una ricchezza.
Per i bisogni educativi speciali, ovvero bambini e bambine che per varie ragioni
possono presentare condizioni di disabilità fisica, psichica e/o sensoriale, disturbi
specifici  di  apprendimento,  disturbi  evolutivi,  difficoltà  o  svantaggi  legati  a
condizioni ambientali, culturali, linguistiche o socioeconomiche, la nostra scuola si
propone  di  ampliare  ed  integrare  l’azione  educativa  con  interventi  mirati,
individualizzati  e  personalizzati.  Infine  la  nostra  scuola  promuove  la
Multiculturalità  attraverso  percorsi  mirati  atti  a  promuovere  la  convivenza
democratica, il rispetto per l’altro e l’attenzione alle varie culture.
25

---

