# Contenuto PTOF: PZIC85900P_PTOF.pdf

## Pagina 1


## Istituto Comprensivo Di Pignola

Via Cristoforo Colombo, 1 – 85010 Pignola (PZ)
Scuola dell’Infanzia – Scuola Primaria – Scuola Secondaria di Primo Grado ad indirizzo musicale
Sezioni associate - Pignola ed Abriola
Scuol@ 2.0
________________________________________________________________________________________________________________________
1
Allegato P.T.O.F. triennio 2022 - 2025

## L'Offerta Formativa

Aspetti generali                                                          PTOF 2022 - 2025

## Scuola Secondaria Di I Grado Di Pignola


## Percorsi A Indirizzo Musicale

(D.I. n. 176/2022)
Il Decreto Interministeriale del 1° luglio 2022, n. 176, emanato dal Ministero dell’Istruzione di concerto
con il Ministero dell’economia e delle finanze, ha rivisto la normativa dei corsi delle scuole secondarie
di primo grado a indirizzo musicale (SMIM), di cui al D.M. n° 201 del 6 agosto 1999, ridefinendo e
disciplinando, già dall’a.s. 2023-2024, l’apprendimento di uno strumento musicale secondo la nuova
dicitura di “percorsi a indirizzo musicale”.
I percorsi a indirizzo  musicale  sono  parte  integrante  del  Piano  triennale dell’offerta formativa, in
coerenza con il curricolo di istituto e con le Indicazioni nazionali per il curricolo, si  sviluppano
attraverso  l’integrazione  dell’insegnamento  dello strumento musicale con la disciplina di musica.
Essi concorrono alla più consapevole acquisizione del linguaggio musicale da parte dell’alunna e
dell’alunno integrando gli aspetti tecnico-pratici con quelli teorici, lessicali, storici e culturali,
fornendo, altresì, occasioni di integrazione e di crescita anche per gli alunni in situazione di
svantaggio.
Nei percorsi a  indirizzo  musicale  l’insegnamento  dello  strumento  costituisce  parte integrante
dell’orario annuale personalizzato dell’alunna e dell’alunno che si avvale di detto insegnamento e
concorre alla determinazione della validità dell’anno scolastico.
L’indirizzo musicale, ormai una realtà consolidata negli anni, offre agli allievi la possibilità di
frequentare gratuitamente corsi di avviamento alla pratica strumentale tenuti da docenti qualificati. Lo
studio di uno strumento musicale richiede impegno, applicazione, ma anche divertimento ed allegria: un
binomio educativo significativo in grado di generare valori condivisi. L’indirizzo vuole stimolare,
mediante l’insegnamento di uno strumento musicale, la capacità nei giovani di apprezzare la Musica
quale elemento di coesione, di coeducazione e sviluppo culturale.
Ai corsi si accede tramite una prova orientativo-attitudinale. Possono richiedere l’ammissione tutti gli
alunni che si iscrivono alla Scuola Secondaria di I Grado di Pignola. I docenti di strumento si occupano
di accompagnare l’alunno nella formazione e nella scoperta di sé e delle proprie potenzialità, per
renderlo consapevole, partecipe e responsabile, attento ai valori della tradizione e della cultura
musicale, inserito e integrato nella società attuale, in continua evoluzione. L'insegnamento strumentale,
attraverso l'integrazione con l'educazione musicale, conduce all'acquisizione di capacità cognitive in
ordine alle categorie musicali fondamentali (melodia, armonia, ritmo, timbro, dinamica, agogica) e alla
loro traduzione operativa nella pratica strumentale, onde consentire agli alunni l'interiorizzazione di
tratti significativi del linguaggio musicale a livello formale, sintattico e stilistico.
Premesso che i percorsi a indirizzo musicale presuppongono la piena collaborazione e un elevato
grado di co-progettazione tra docenti di Musica e quelli di Strumento, si individuano di seguito gli
obiettivi fondamentali delle pratiche musicali di tipo vocale e/o strumentale:
•  sviluppo delle capacità d’ascolto, musicali e, in generale, interpersonali;
•  sviluppo del pensiero musicale attraverso l’operatività diretta sul suono (a partire da diverse
pratiche di tipo strumentale) a livello esplorativo, interpretativo e improvvisativo/compositivo;

---

## Pagina 2


## Istituto Comprensivo Di Pignola

Via Cristoforo Colombo, 1 – 85010 Pignola (PZ)
Scuola dell’Infanzia – Scuola Primaria – Scuola Secondaria di Primo Grado ad indirizzo musicale
Sezioni associate - Pignola ed Abriola
Scuol@ 2.0
________________________________________________________________________________________________________________________
2
•  sviluppo dell’intersoggettività nella condivisione dell’esperienza musicale attraverso le pratiche
della lezione collettiva e nella musica d’insieme;
• sviluppo di specifiche tecniche musicali strumentali quale potenziale espressivo e comunicativo;
•  sviluppo dell’identità musicale personale nella crescita dell’autonomia di pensiero e di giudizio,
delle capacità progettuali e del senso di responsabilità e di appartenenza all’interno di una comunità;
•  potenziamento del valore orientativo della formazione musicale, sia nella prospettiva di una
dimensione amatoriale che in quella della risorsa professionale;
•  sviluppo delle potenzialità espressive connesse all'uso delle tecnologie digitali.
Entrata in vigore dei nuovi percorsi a indirizzo musicale
I percorsi a indirizzo musicale, così come ridefiniti dal decreto interministeriale 176/2022, entreranno in
vigore dall’anno scolastico 2023/2024 e saranno disciplinati dal “Regolamento dei percorsi a indirizzo
musicale”, previsto dall’articolo 6 del citato decreto, parte integrante di questo allegato.
Gli alunni delle attuali classi seconde e terze a indirizzo musicale già funzionanti ai sensi del decreto
ministeriale n. 201/1999 completano il percorso fino ad esaurimento.
Gli strumenti che vengono insegnati presso la nostra Scuola sono:
-
Chitarra
-
Fisarmonica
-
Percussioni
-
Pianoforte
Nel corso del triennio non è possibile cambiare la scelta dello strumento o ritirarsi dalla frequenza,
salvo casi eccezionali debitamente documentati e motivati. Tutte le assenze pomeridiane hanno la stessa
valenza di quelle mattutine. Ogni alunno ha la possibilità di frequentare le lezioni di strumento in
maniera individuale o in piccoli gruppi, anche variabili durante il corso dell’anno.
I medesimi alunni all’Esame di Stato conclusivo del primo ciclo d’istruzione sostengono una prova
specifica inerente allo strumento musicale scelto.
Sviluppare l'insegnamento musicale significa fornire agli alunni, destinati a crescere in un mondo
fortemente segnato dalla presenza della musica come veicolo di comunicazione, spesso soltanto subita,
una maggiore capacità di lettura attiva e critica del reale, un’ulteriore possibilità di conoscenza,
espressione e coscienza, razionale ed emotiva, di sé. L'essenziale aspetto performativo della pratica
strumentale porta alla consapevolezza della dimensione intersoggettiva e pubblica dell'evento musicale
stesso, fornendo un efficace contributo al senso di appartenenza sociale.
Musica d’insieme
Adeguata attenzione viene riservata a quegli aspetti del far musica, come la pratica strumentale
d’insieme, che pongono il preadolescente in relazione consapevole e fattiva con altri soggetti.
La pratica costante della musica d’insieme, in formazioni strumentali da camera o orchestrali, anche
attraverso performance ed esibizioni pubbliche, sviluppa la capacità di attenzione e di ascolto
dell’altro, favorisce il senso di appartenenza alla comunità scolastica e crea un contesto autentico per la
promozione attiva delle competenze di cittadinanza, fornendo tra l’altro importanti e ulteriori occasioni
di inclusione per tutte le alunne e tutti gli alunni.
La pratica della musica d’insieme si pone come strumento metodologico privilegiato. Infatti l'evento
musicale prodotto da un insieme ed opportunamente progettato sulla base di differenziate capacità
operativo-strumentali, consente, da parte degli alunni, la partecipazione all'evento stesso, anche a
prescindere dal livello di competenza strumentale raggiunto. L'autonomia scolastica potrà garantire
ulteriori possibilità di approfondimento e sviluppo anche nella prospettiva di rendere l'esperienza

---

## Pagina 3


## Istituto Comprensivo Di Pignola

Via Cristoforo Colombo, 1 – 85010 Pignola (PZ)
Scuola dell’Infanzia – Scuola Primaria – Scuola Secondaria di Primo Grado ad indirizzo musicale
Sezioni associate - Pignola ed Abriola
Scuol@ 2.0
________________________________________________________________________________________________________________________
3
musicale funzionale o propedeutica alla prosecuzione degli studi, nonché alla diffusione della cultura
musicale nel territorio, in modo da rafforzare il ruolo della scuola come luogo di aggregazione e
diffusione di saperi e competenze.
Gli alunni, partecipano, durante l’anno, a saggi, manifestazioni, rassegne e concorsi organizzati dalle
varie agenzie educative presenti nel territorio.
Durante l’anno scolastico gli alunni dei percorsi a indirizzo musicale avranno l’opportunità di mettere
in luce i progressi fatti attraverso:
-
Concerti
-
Saggi
-
Concorsi
-
Manifestazioni
L'autonomia scolastica e l’attivazione di percorsi a indirizzo musicale permetterà la progettazione di
attività di sensibilizzazione e propedeutiche alla pratica strumentale nei plessi di Scuola Primaria dello
stesso istituto, oltre a garantire la possibilità di sviluppare esperienze coerenti e attive con il contesto di
riferimento e capaci di arricchire di nuove declinazioni le stesse specificità della cultura territoriale.
Ferma restando la loro vocazione orientativa, i percorsi a indirizzo musicale costituiscono uno snodo
centrale per la progettazione di una proposta educativa e formativa di lungo periodo capace di sostenere
ed armonizzare tutta la filiera degli studi musicali, svolgendo un ruolo importante di “raccordo in
entrata” con la scuola primaria (e tra questa e quella dell’infanzia) e un ruolo di “raccordo in uscita”
prioritariamente con i licei musicali (secondo quanto previsto dall’art. 7 del decreto del Presidente della
Repubblica 15 marzo 2010, n. 89) e con i corsi propedeutici organizzati dagli Istituti superiori di studi
musicali.

## I Traguardi Per Lo Sviluppo Delle Competenze Al Termine Della


## Scuola Secondaria Di Primo Grado

Al termine del ciclo di scuola secondaria di primo grado l'alunno:
 comprende e usa le principali tecniche e potenzialità espressive del proprio strumento, attraverso
l’esecuzione e l’interpretazione di semplici repertori musicali di stili, generi ed epoche diverse;
 interpreta e rielabora allo strumento, opportunamente guidato, il materiale sonoro, sviluppando le
proprie capacità creative e la capacità di “dare senso” alle musiche eseguite;
 si orienta fra i repertori praticati utilizzando le conoscenze storico-stilistiche acquisite;
 realizza ed esegue proprie brevi composizioni e/o produce personali interpretazioni anche
improvvisando;
 rielabora le proprie esperienze strumentali partendo dal confronto con le caratteristiche degli altri
strumenti nelle diverse attività di musica d'insieme e con le attività creative svolte in ambito
interdisciplinare;
 partecipa alla realizzazione di attività performative musicali adeguando sia i possibili ruoli che le
diverse formazioni strumentali richiedono;
 gestisce il proprio stato emotivo in funzione dell'efficacia della comunicazione attraverso un adeguato
livello di consapevolezza nell’esecuzione e nell’interpretazione;
 conosce varie forme e generi musicali ed esperisce prassi esecutive proprie del repertorio di tradizione
classica, del repertorio del Novecento e contemporaneo, pop, jazzistico, di musiche del mondo, anche
improvvisando e cimentandosi con forme esecutive proprie di tali repertori, avvicinandosi a linguaggi e
scritture differenti dall’ambito tradizionale.

---

## Pagina 4


## Istituto Comprensivo Di Pignola

Via Cristoforo Colombo, 1 – 85010 Pignola (PZ)
Scuola dell’Infanzia – Scuola Primaria – Scuola Secondaria di Primo Grado ad indirizzo musicale
Sezioni associate - Pignola ed Abriola
Scuol@ 2.0
________________________________________________________________________________________________________________________
4

## Gli Obiettivi Di Apprendimento Comuni Alle Classi Di Strumento Al


## Termine Della Classe Terza Della Scuola Secondaria Di I Grado


## Ascolto

Discriminazione percettiva, Interpretazione, Analisi, Comprensione.
 riconoscere e classificare le basilari caratteristiche espressive del proprio strumento;
 riconoscere gli autori più rilevanti, le opere e i generi musicali caratterizzanti la letteratura del proprio
strumento in rapporto ai livelli tecnico-espressivi raggiunti e al repertorio affrontato;
 comprendere e riconoscere i parametri costitutivi di un brano musicale.

## Produzione

Esecuzione
 eseguire in modo espressivo, individualmente e collettivamente (musica d’insieme), brani di diversi
generi, stili ed epoche, assumendo un adeguato assetto posturale e dimostrando consapevolezza
nell’esecuzione e nell’interpretazione;
 eseguire studi e brani della letteratura strumentale di livello tecnico adeguato anche alla possibile
prosecuzione degli studi in un percorso di liceo musicale tenendo in considerazione i repertori di
riferimento di cui all’Allegato A del D.M. n. 382 del 2018;
 eseguire e interpretare con lo strumento e anche attraverso la lettura cantata i vari aspetti delle notazioni
musicali dal punto di vista ritmico, metrico, frastico, agogico, dinamico, timbrico, armonico.
Improvvisazione e Composizione
 creare e comporre semplici brani musicali utilizzando i materiali sonori conosciuti.

## Lettoscrittura


conoscere e utilizzare la notazione musicale, sia  convenzionale sia  non convenzionale, anche con
riferimento alle tecnologie, in considerazione delle proprie esigenze esecutive (dinamica, timbrica,
agogica, fraseggio, sigle degli accordi, etc).

## Gli Obiettivi Di Apprendimento Delle Singole Classi Di Strumento

Gli obiettivi di apprendimento delle classi di strumento vengono specificati per quanto riguarda la
produzione, tenendo conto delle peculiarità legate allo studio dei diversi strumenti musicali proposti,
che appartengono alle seguenti famiglie: strumenti a percussione, strumenti a tastiera (pianoforte,
fisarmonica), strumenti a corde pizzicate (chitarra).
Strumenti a percussione
 sviluppare la capacità tecnico-interpretativa sui singoli strumenti attraverso l’analisi della struttura
tecnico-musicale delle composizioni e attraverso l’acquisizione consapevole della funzione dei segni
dinamici, agogici ed espressivi;
 sviluppare la coordinazione motoria e l’orecchio musicale sia attraverso l’esecuzione di alcuni patterns
estrapolati da brani scelti sia con la body percussion; pratica del tamburo, tecnica a colpi singoli, doppi,
esercizi sui rulli, acciaccatura semplice, tecnica del paradiddle a colpi semplici e doppi, tecnica a due
bacchette per xilofono, xilomarimba e vibrafono, scale maggiori e minori e arpeggi nelle tonalità più
agevoli a 2 ottave, studi tecnici su due / tre timpani con facili cambi di intonazione;
 classificare i vari strumenti a percussione e riconoscere le caratteristiche timbriche;
 descrivere gli elementi fondamentali della specifica sintassi e della teoria musicale e collocare nei vari
ambiti storico-stilistici i brani musicali del repertorio;
 esplorare e utilizzare le diverse possibilità timbriche degli strumenti a percussione, anche in relazione
alle moderne tecniche compositive.

---

## Pagina 5


## Istituto Comprensivo Di Pignola

Via Cristoforo Colombo, 1 – 85010 Pignola (PZ)
Scuola dell’Infanzia – Scuola Primaria – Scuola Secondaria di Primo Grado ad indirizzo musicale
Sezioni associate - Pignola ed Abriola
Scuol@ 2.0
________________________________________________________________________________________________________________________
5
Strumenti a tastiera
 acquisire le abilità tecniche ed esecutive di base, su formule pianistiche in grado congiunto (5 dita, scale
diatoniche e cromatiche) e grado disgiunto (arpeggi, ottave) (pianoforte);
 acquisire le abilità tecniche ed esecutive di base: suoni per grado congiunto, uso corretto del mantice in
aperture e chiusura controllando l’intensità del suono, ricercare la corretta postura, percezione corporea
e rilassamento, respirazione e giusto equilibrio, coordinamento, controllo della posizione del corpo,della
giusta posizione della fisarmonica (baricentro e mantice corretti), della posizione delle dita sulla tastier
destra e bottoniera sinistra (fisarmonica);
 acquisire e sviluppare l'indipendenza tra le dita e tra le mani, attraverso lo studio e l'analisi del repertorio
per lo strumento e attraverso l’analisi delle funzioni compositive all'interno del testo musicale
(pianoforte);
 acquisire l’indipendenza delle 5 dita della mano destra, l’indipendenza tra mano sinistra e mano destra,
utilizzare correttamente il mantice, eseguire scale maggiori e minori, arpeggi e composizioni inerenti le
competenze in riferimento (fisarmonica);
 avere consapevolezza delle caratteristiche e possibilità polifoniche dello strumento, attraverso lo studio
di formule polifoniche quali bicordi, accordi di tre-quattro suoni, clusters ed attraverso lo studio di brani
tratti dal repertorio che evidenzino tali aspetti nella loro scrittura;
 acquisire capacità di riprodurre sullo strumento una gamma dinamica significativamente ampia,
sviluppando una adeguata consapevolezza della tecnica necessaria per ciascuna modalità esecutiva;
 avere capacità di riprodurre sullo strumento le articolazioni essenziali (legato, staccato, accentato,
marcato) all'interno della funzione tematica e/o di accompagnamento (pianoforte);
 saper riconoscere le caratteristiche delle forme pianistiche studiate (esercizio, studio, forme di danza,
sonatina  e  sonata, foglio d'album, invenzion e,  romanza, pezzo di genere) e discriminarle in base alle
loro peculiarità costitutive nonché in base alle caratteristiche sintattiche delle rispettive strutture
(pianoforte).
Strumenti a corde pizzicate
• eseguire studi e brani del repertorio individuale e collettivo con un adeguato controllo dello spettro delle
possibilità timbriche e dinamiche dello strumento;
• utilizzare il tocco libero, appoggiato e misto anche in relazione all’utilizzo dell’unghia (chitarra);
• sviluppare un adeguato controllo della funzione polifonica dello strumento, delle note simultanee e delle
principali formule di accompagnamento;
• conoscere e utilizzare i suoni armonici, glissato, pizzicato ed effetti percussivi (chitarra);
• conoscere e usare gli accordi anche con l’inserimento del barré;
• acquisire il controllo delle posizioni e del passaggio tra le stesse (chitarra).
1
1 Edizione Gennaio 2023
Elaborato dal Collegio dei Docenti il 18/01/2023 – Delibera n. 34
Approvato dal Consiglio d’Istituto il 20/01/2023– Delibera n. 36

---

